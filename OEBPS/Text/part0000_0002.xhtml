<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <meta content="abbyy to epub tool, v0.2" name="generator" />
  <link href="../Styles/stylesheet.css" rel="stylesheet" type="text/css" />
  
<style type="text/css">
p.sgc-2 {text-align: right;}
    span.sgc-1 {font-style:italic;}
    p.sgc-3 {text-align: left;}
    span.sgc-4 {font-weight:bold;}
</style>
</head>

<body>
  <div class="image"><img alt="picture3" src="../Images/picture3.jpg" /></div>

  <h2 class="eventyrtitel">Lille Claus og Store Claus.</h2>

  <p>Der var i en By to Mænd, som begge havde selv samme Navn, begge to hed de Claus, men den ene ejede fire Heste og den anden kun en eneste Hest; for nu at kunne skille dem fra hinanden, kaldte man ham, som havde fire Heste, den store Claus, og ham, som kun havde den ene Hest, lille Claus. Nu skulle vi høre, hvorledes de to havde det, for det er en virkelig Historie!</p>

  <p>Hele Ugen igennem maatte lille Claus pløje for store Claus og laane ham sin eneste Hest; saa hjalp store Claus ham igen med alle sine fire, men kun een Gang om Ugen, og det var om Søndagen. Hussa! hvor smældede lille Claus med sin Pisk over alle fem Heste, de vare jo nu saa godt som hans, den ene Dag. Solen skinnede saa dejligt, og alle Klokker i Kirketaarnet ringede til Kirke, Folk vare saa pyntede og gik med Psalmebog under Armen hen at høre Præsten prædike, og de saa paa lille Claus, der pløjede med fem Heste, og han var saa fornøjet, at han smældede igen med Pisken og raabte: »Hyp, alle mine Heste!«</p>

  <p>»Det maa du ikke sige,« sagde store Claus, »det er jo kun den ene Hest, der er din!«</p>

  <p>Men da der igen gik nogen forbi til Kirke, glemte lille Claus, at han ikke maatte sige det, og raable da: »Hyp, alle mine Heste!«</p>

  <div class="newpage" id="page-16">
    &nbsp;
  </div>

  <p>».</p>

  <p>Ja, nu vil jeg bede dig at lade være!« sagde store Claus, »for siger du det endnu een Gang, saa slaar jeg din Hest for Panden, saa den skal ligge død paa Stedet, da er det forbi med den!«</p>

  <p>»Jeg skal saamænd ikke sige det mere!« sagde lille Claus, men da der kom Folk forbi, og de nikkede god Dag, blev han saa fornøjet og syntes, det saa dog saa rask ud, at han havde fem Heste til at pløje sin Mark, og saa smældede han med Pisken og raabte: »Hyp, alle mine Heste!«</p>

  <p>»Jeg skal hyppe dine Heste!« sagde store Claus og tog Tøjrekøllen og slog lille Claus's eneste Hest for Panden, saa at den faldt om og var ganske død.</p>

  <p>»Ak, nu har jeg slet ingen Heste mere!« sagde lille Claus og gav sig til at græde. Siden flaaede han Hesten, tog Huden og lod den godt tørre i Vinden, puttede den saa i en Pose, som han tog paa Nakken, og gik ad Byen til for at sælge sin Hestehud.</p>

  <p>Han havde saadan en lang Vej at gaa, skulde igennem en stor, mørk Skov, og nu blev det et frygtelig ondt Vejr; han gik ganske vild, og før han kom paa den rette Vej, var det Aften og alt for langt til at komme til Byen eller hjem igen, før det blev Nat.</p>

  <p>Tæt ved Vejen laa der en stor Bondegaard, Skodderne udenfor vare skudte for Vinduerne, men Lyset kunde dog ovenfor skinne ud. »Der kan jeg vel faa Lov at blive Natten over,« tænkte lille Claus og gik hen at banke paa.</p>

  <p>Bondekonen lukkede op, men da hun hørte, hvad han vilde, sagde hun, at han skulde gaa sin Vej, hendes Mand var ikke hjemme, og hun tog ikke imod nogen fremmede.</p>

  <p>»Naa, saa maa jeg da ligge udenfor,« sagde lille Claus, og Bondekonen lukkede Døren for ham.</p>

  <p>Tæt ved stod en stor Høstak, og mellem den og Huset var bygget et lille Skur med et fladt Straatag.</p>

  <p>»Der kan jeg ligge oppe!« sagde lille Claus, da han saa Taget, »det er jo en dejlig Seng, Storken flyver vel ikke ned og bider mig i Benene.« For der stod en levende Stork oppe paa Taget, hvor den havde sin Rede.</p>

  <div class="newpage" id="page-17">
    &nbsp;
  </div>

  <p>Nu krøb lille Claus op paa Skuret, hvor han laa og vendte sig for at ligge rigtig godt. Træskodderne for Vinduerne sluttede ikke oventil, og saa kunde han se lige ind i Stuen.</p>

  <p>Der var dækket et stort Bord med Vin og Steg og saadan en dejlig Fisk, Bondekonen og Degnen sad til Bords og ellers slet ingen andre, og hun skænkede for ham, og han stak paa Fisken, for det var noget, han holdt af.</p>

  <p>»Hvem der dog kunde faa noget med!« sagde lille Claus og rakte Hovedet lige hen mod Vinduet. Gud, hvilken dejlig Kage han kunde se staa derinde! Jo, det var Gilde!</p>

  <p>Nu hørte han en komme ridende paa Landevejen hen imod Huset, det var Bondekonens Mand, som kom hjem.</p>

  <p>Det var saadan en god Mand, men han havde den forunderlige Sygdom, at han aldrig kunde taale at se Degne; kom der en Degn for hans Øjne, blev han ganske rasende. Derfor var det ogsaa, at Degnen var gaaet ind for at sige god Dag til Konen, da han vidste, Manden ikke var hjemme, og den gode Kone satte al den dejligste Mad, hun havde, for ham; da de nu hørte Manden kom, bleve de saa forskrækkede, og Konen bad Degnen krybe ned i en stor, tom Kiste, der stod henne i Krogen; det gjorde han, for han vidste jo, at den stakkels Mand ikke kunde taale at se Degne. Konen gemte hurtigt al den dejlige Mad og Vin inde i sin Bagerovn, for havde Manden faaet den at se, saa havde han nok spurgt, hvad det skulde betyde.</p>

  <p>»Ak ja!« sukkede lille Claus oppe paa Skuret, da han saa al Maden blive borte.</p>

  <p>»Er der nogen deroppe?« spurgte Bondemanden og kiggede op paa lille Claus. »Hvorfor ligger du der? kom heller med ind i Stuen!«</p>

  <p>Saa fortalte lille Claus, hvorledes han havde forvildet sig, og bad om at maatte blive Natten over.</p>

  <p>»Ja vist!« sagde Bondemanden, »men nu skulle vi først have lidt at leve af!«</p>

  <p>Konen tog meget venlig imod dem begge to, dækkede et langt Bord og gav dem et stort Fad Grød. Bondemanden var sulten og spiste med rigtig Appetit, men lille Claus</p>

  <p>H. C. Andersen: Eventyr og Historier. 2</p>

  <div class="newpage" id="page-18">
    &nbsp;
  </div>

  <p>kunde ikke lade være at tænke paa den dejlige Steg, Fisk og Kage, han vidste stod inde i Ovnen.</p>

  <p>Under Bordet ved sine Fødder havde han lagt sin Sæk med Hestehuden i, for vi ved jo, at det var den, han var gaaet hjemme fra med, for at faa den solgt i Byen. Grøden vilde slet ikke smage ham, og saa traadte han paa sin Pose, og den tørre Hud i Sækken knirkede ganske højt.</p>

  <p>»Hys!« sagde lille Claus til sin Sæk, men traadte i det samme paa den igen, og saa knirkede det meget højere end før.</p>

  <p>»Nej! hvad har du i din Pose?« spurgte Bonden.</p>

  <p>»Oh, det er en Troldmand!« sagde lille Claus, »han siger, at vi ikke skulle spise Grød, han har hekset hele Ovnen fuld af Steg og Fisk og Kage.«</p>

  <p>»Hvad for noget!« sagde Bonden og lukkede i en Fart Ovnen op, hvor han saa al den dejlige Mad, Konen havde gemt, men som han nu troede, at Troldmanden i Posen havde hekset til dem. Konen turde ikke sige noget, men satte straks Maden paa Bordet, og saa spiste de baade af Fisken og Stegen og Kagen. Straks traadte lille Claus paa sin Pose igen, saa Huden knirkede.</p>

  <p>»Hvad siger han nu?« spurgte Bonden.</p>

  <p>»Han siger,« sagde lille Claus, »at han ogsaa har hekset tre Flasker Vin til os, de staa ogsaa inde i Ovnen!« Nu maatte Konen tage Vinen frem, hun havde gemt, og Bondemanden drak og blev saa lystig; saadan en Troldmand, som lille Claus havde i Posen, vilde han da grumme gerne eje.</p>

  <p>»Kan han ogsaa hekse Fanden frem?« spurgte Bonden, »ham gad jeg nok se, for nu er jeg lystig!«</p>

  <p>»Ja,« sagde lille Claus, »min Troldmand kan alt, hvad jeg vil forlange. Ikke sandt? du!« spurgte han og traadte paa Posen, saa det knirkede. »Kan du høre, han siger jo? Men Fanden ser saa fæl ud, det er ikke værd at se ham.«</p>

  <p>»Oh, jeg er slet ikke bange, hvorledes kan han vel se ud?«</p>

  <p>»Ja, han vil vise sig ganske livagtig som en Degn!«</p>

  <p>»Hu!« sagde Bonden, »det var fælt! I maa vide, at jeg ikke kan taale at se Degne! men det er nu det samme, jeg veed</p>

  <div class="newpage" id="page-19">
    &nbsp;
  </div>

  <p>19</p>

  <p>jo, det er Fanden, saa finder jeg mig vel bedre i det! Nu har jeg Courage! men han maa ikke komme mig for nær.«</p>

  <p>»Nu skal jeg spørge min Troldmand,« sagde lille Claus, traadte paa Posen og holdt sit Øre til.</p>

  <p>»Hvad siger han?«</p>

  <p class="illus"><img alt="picture4" src="../Images/picture4.jpg" /></p>

  <p>^jf. ja</p>

  <p>»Han siger, at I kan gaa hen og lukke Kisten op, der staar i Krogen, saa vil I se Fanden, hvor han kukkelurer, men I maa holde paa Laaget, at han ikke slipper ud.«</p>

  <p>»Vil I hjælpe mig med at holde paa det!« sagde Bonden og gik hen til Kisten, hvor Konen havde gemt den virkelige Degn, der sad og var saa bange.</p>

  <p>2*</p>

  <div class="newpage" id="page-20">
    &nbsp;
  </div>

  <p>Bonden løftede Laaget lidt og kiggede ind under det: »Hu!« skreg han og sprang tilbage. »Jo, nu saa jeg ham, han saa ganske ud som vores Degn! nej, det var forskrækkeligt!«</p>

  <p>Det maatte der drikkes paa, og saa drak de endnu til langt ud paa Natten.</p>

  <p>»Den Troldmand maa du sælge mig,« sagde Bonden, »forlang for den alt, hvad du vil! ja, jeg giver dig straks en hel Skæppe Penge!«</p>

  <p>»Nej, det kan jeg ikke!« sagde lille Claus, »tænk dog, hvor meget Gavn jeg kan have af denne Troldmand!«</p>

  <p>»Ak, jeg vilde saa grumme gerne have den,« sagde Bonden og blev ved at bede.</p>

  <p>»Ja,« sagde da lille Claus til sidst, »da du har været saa god at give mig Husly i Nat, saa kan det være det samme. Du skal faa Troldmanden for en Skæppe Penge, men jeg vil have Skæppen topfuld.«</p>

  <p>»Det skal du faa,« sagde Bonden, »men Kisten derhenne maa du tage med dig, jeg vil ikke have den en Time i Huset, man kan ikke vide, om han sidder deri endnu.«</p>

  <p>Lille Claus gav Bonden sin Sæk med den tørre Hud i og fik en hel Skæppe Penge, og det topmaalt, for den. Bondemanden forærede ham endogsaa en stor Trillebør til at køre Pengene og Kisten paa.</p>

  <p>»Far vel!« sagde lille Claus, og saa kørte han med sine Penge og den store Kiste, hvori endnu Degnen sad.</p>

  <p>Paa den anden Side af Skoven var en stor, dyb Aa, Vandet løb saa stærkt af Sted, at man knap kunde svømme imod Strømmen; man havde gjort en stor, ny Bro derover, lille Claus holdt midt paa den og sagde ganske højt, for at Degnen inde i Kisten kunde høre det:</p>

  <p>»Nej, hvad skal jeg dog med den tossede Kiste? Den er saa tung, som der var Stene i! Jeg bliver ganske træt af at køre den længer, jeg vil derfor kaste den ud i Aaen, sejler den saa hjem til mig, er det godt, og gør den det ikke, saa kan det ogsaa være det samme.«</p>

  <p>Nu tog han i Kisten med den ene Haand og løftede lidt paa den, ligesom om han vilde styrte den ned i Vandet.</p>

  <div class="newpage" id="page-21">
    &nbsp;
  </div>

  <p>»Nej, lad være!« raabte Degnen inde i Kisten, »lad mig bare komme ud!«</p>

  <p>»Hu!« sagde lille Claus og lod, som han blev bange. »Han sidder endnu derinde! saa maa jeg lige straks have den ud i Aaen, at han kan drukne!«</p>

  <p>»O nej, o nej!« raabte Degnen, »jeg vil give dig en hel Skæppe Penge, vil du lade være!«</p>

  <p>»Ja, det er en anden Sag!« sagde lille Claus og lukkede Kisten op. Degnen krøb straks ud og stødte den tomme Kiste ud i Vandet og gik til sit Hjem, hvor lille Claus fik en hel Skæppe Penge, een havde han jo faaet forud af Bondemanden, nu havde han da hele sin Trillebør fuld af Penge!</p>

  <p>»Se, den Hest fik jeg da ganske godt betalt!« sagde han til sig selv, da han kom hjem i sin egen Stue og væltede alle Pengene af i en stor Hob midt paa Gulvet. »Det vil ærgre store Claus, naar han faar at vide, hvor rig jeg er bleven ved min ene Hest, men jeg vil dog ikke lige rent ud sige ham det!«</p>

  <p>Nu sendte han en Dreng hen til store Claus for at laane et Skæppemaal.</p>

  <p>»Hvad mon han vil med det!« tænkte store Claus og smurte Tjære under Bunden, for at der kunde hænge lidt ved af det, som maaltes, og det gjorde der da ogsaa, thi da han fik Skæppen tilbage, hang der tre ny Sølv Otteskillinger ved.</p>

  <p>»Hvad for noget?« sagde den store Claus og løb straks hen til den lille: »Hvor har du faaet alle de mange Penge fra?«</p>

  <p>»Oh, det er for min Hestehud, jeg solgte den i Aftes!«</p>

  <p>»Det var saamænd godt betalt!« sagde store Claus, løb hjem, tog en Økse og slog alle sine fire Heste for Panden, trak Huden af dem og kørte med disse ind i Byen.</p>

  <p>»Huder, Huder! hvem vil købe Huder!« raabte han igennem Gaderne.</p>

  <p>Alle Skomagere og Garvere kom løbende og spurgte, hvad han vilde have for dem.</p>

  <p>»En Skæppe Penge for hver!« sagde store Claus.</p>

  <div class="newpage" id="page-22">
    &nbsp;
  </div>

  <p>»Er du gal?« sagde de alle sammen, »tror du, vi have Penge i Skæppevis?«</p>

  <p>»Huder, Huder! hvem vil købe Huder!« raabte han igen, men alle dem, som spurgte, hvad Huderne kostede, svarede han: »En Skæppe Penge.«</p>

  <p>»Han vil gøre Nar ad os,« sagde de alle sammen, og saa tog Skomagerne deres Spandremme og Garverne deres Skødskind og begyndte at prygle store Claus.</p>

  <p>»Huder, Huder!« vrængede de ad ham, »ja, vi skal give dig en Hud, der skal spytte røde Grise! ud af Byen med ham!« raabte de, og store Claus maatte skynde sig alt hvad han kunde, saa pryglet havde han aldrig været.</p>

  <p>»Naa!« sagde han, da han kom hjem, »det skal lille Claus faa betalt, jeg vil slaa ham ihjel for det!«</p>

  <p>Men hjemme hos den lille Claus var den gamle Bedstemoder død; hun havde rigtignok været saa arrig og slem imod ham, men han var dog ganske bedrøvet og tog den døde Kone og lagde hende i sin varme Seng, om hun ikke kunde komme til Live igen; der skulde hun ligge hele Natten, selv vilde han sidde henne i Krogen og sove paa en Stol, det havde han gjort før.</p>

  <p>Som han nu sad der om Natten, gik Døren op og store Claus kom ind med sin Økse; han vidste nok, hvor lille Claus's Seng var, gik lige hen til den og slog nu den døde Bedstemoder for Panden, idet han troede, det var lille Claus.</p>

  <p>»Se saa!« sagde han, »nu skal du ikke narre mig mere!« og saa gik han hjem igen.</p>

  <p>»Det er dog en slem, ond Mand!« sagde lille Claus, »der vilde han slaa mig ihjel, det var dog godt for den gamle Mutter, hun allerede var død, ellers havde han taget Livet af hende!«</p>

  <p>Nu gav han den gamle Bedstemoder Søndagsklæderne paa laante en Hest af sin Nabo, spændte den for Vognen og satte den gamle Bedstemoder op i det bageste Sæde, saaledes at hun ikke kunde falde ud, naar han kørte til, og saa rullede de af Sted igennem Skoven; da Solen stod op, vare de uden-</p>

  <div class="newpage" id="page-23">
    &nbsp;
  </div>

  <p>for en stor Kro, der holdt lille Claus stille og gik ind for at faa noget at leve af.</p>

  <p>Kromanden havde saa mange, mange Penge, han var ogsaa en meget god Mand, men hidsig, som der var Peber og Tobak i ham.</p>

  <p>»God Morgen!« sagde han til lille Claus, »du er tidlig kommen i Stadsklæderne i Dag!«</p>

  <p>»Ja,« sagde lille Claus, »jeg skal til Byen med min gamle Bedstemoder, hun sidder derude paa Vognen, jeg kan ikke faa hende ind i Stuen. Vil I ikke bringe hende et Glas Mjød, men I maa tale lovlig højt, for hun kan ikke godt høre.«</p>

  <p>»Jo, det skal jeg!« sagde Kromanden og skænkede et stort Glas Mjød, som han gik ud med til den døde Bedstemoder, der var stillet op i Vognen.</p>

  <p>»Her er et Glas Mjød fra hendes Søn!« sagde Kromanden, men den døde Kone sagde da ikke et Ord, men sad ganske stille. &mdash;</p>

  <p>»Hører I ikke!« raabte Kromanden lige saa højt, han kunde, »her er et Glas Mjød fra hendes Søn!«</p>

  <p>Endnu engang raabte han det samme, og saa nok engang, men da hun slet ikke rørte sig ud af Stedet, blev han vred og kastede hende Glasset lige ind i Ansigtet, saa Mjøden løb hende ned over Næsen, og hun faldt baglængs om i Vognen, for hun var kun stillet op og ikke bunden fast.</p>

  <p>»Naa da!« raabte lille Claus, sprang ud af Døren og tog Kromanden i Brystet, »der har du slaaet min Bedstemoder ihjel! Vil du bare se, der er et stort Hul i hendes Pande!«</p>

  <p>»Oh, det var en Ulykke!« raabte Kromanden og slog Hænderne sammen, »det kommer alt sammen af min Hidsighed! Søde, lille Claus, jeg vil give dig en hel Skæppe Penge og lade din Bedstemoder begrave, som om det var min egen, men ti bare stille, for ellers hugge de Hovedet af mig, og det er saa ækelt!«</p>

  <p>Saa fik lille Claus en hel Skæppe Penge, og Kromanden begravede den gamle Bedstemoder, som det kunde være hans egen.</p>

  <p>Da nu lille Claus kom hjem igen med de mange Penge, sendte han straks sin Dreng over til store Claus for at bede, om han ikke maatte laane et Skæppemaal.</p>

  <div class="newpage" id="page-24">
    &nbsp;
  </div>

  <p>»Hvad for noget?« sagde store Claus, »har jeg ikke slaaet ham ihjel! Det maa jeg dog selv se efter!« og saa gik han over med Skæppen til lille Claus.</p>

  <p>»Nej, hvor har du dog faaet alle de Penge fra?« spurgte han og spilede rigtigt Øjnene op ved at se alle dem, der vare komne til.</p>

  <p>»Det var min Bedstemoder og ikke mig, du slog ihjel!« sagde lille Claus, »hende har jeg nu solgt og faaet en Skæppe Penge for!«</p>

  <p>»Det var saamænd godt betalt!« sagde store Claus og skyndte sig hjem, tog en Økse og slog straks sin gamle Bedstemoder ihjel, lagde hende op i Vognen, kørte ind til Byen, hvor Apotekeren boede, og spurgte, om han vilde købe et dødt Menneske.</p>

  <p>»Hvem er det, og hvor har I faaet det fra?« spurgte Apotekeren.</p>

  <p>»Det er min Bedstemoder!« sagde store Claus, »jeg har slaaet hende ihjel for en Skæppe Penge!«</p>

  <p>»Gud bevare os!« sagde Apotekeren. »I snakker over eder! sig dog ikke saadan noget, for saa kan I miste Hovedet!« &mdash; Og nu sagde han ham rigtigt, hvad det var for noget forskrækkeligt ondt, han havde gjort, og hvilket slet Menneske han var, og at han burde straffes; store Claus blev da saa forskrækket, at han sprang lige fra Apoteket ud i Vognen, piskede paa Hestene og foer hjem, men Apotekeren og alle Folk troede, han var gal, og lod ham derfor køre, hvorhen han vilde.</p>

  <p>»Det skal du faa betalt!« sagde store Claus, da han var ude paa Landevejen, »ja, det skal du faa betalt, lille Claus!« og nu tog han, saa snart han kom hjem, den største Sæk, han kunde finde, gik over til lille Claus og sagde: »Nu har du narret mig igen! først slog jeg mine Heste ihjel, saa min gamle Bedstemoder! Det er alt sammen din Skyld, men aldrig skal du narre mig mer!« og saa tog han lille Claus om Livet og puttede ham i sin Sæk, tog ham paa Nakken og raabte til ham: »Nu gaar jeg ud og drukner dig!«</p>

  <p>Det var et langt Stykke at gaa, før han kom til Aaen, og lille Claus var ikke saa let at bære. Vejen gik tæt forbi</p>

  <div class="newpage" id="page-25">
    &nbsp;
  </div>

  <p>Kirken, Orgelet spillede, og Folk sang saa smukt derinde; saa satte store Claus sin Sæk med lille Claus i tæt ved Kirkedøren og tænkte, det kunde være ganske godt at gaa ind og høre en Psalme først, før han gik videre; lille Claus kunde jo ikke slippe ud, og alle Folk vare i Kirken; saa gik han derind.</p>

  <p>»Ak ja! ak ja!« sukkede lille Claus inde i Sækken; han vendte sig og vendte sig, men det var ham ikke muligt at faa løst Baandet op; i det samme kom der en gammel Kvægdriver, med kridhvidt Haar og en stor Støttekæp i Haanden; han drev en hel Drift af Køer og Tyre foran sig, de løb paa Sækken, som lille Claus sad i, saa den væltede.</p>

  <p>»Ak ja!« sukkede lille Claus, »jeg er saa ung og skal allerede til Himmerige!«</p>

  <p>»Og jeg Stakkel!« sagde Kvægdriveren, »er saa gammel og kan ikke komme der endnu!«</p>

  <p>»Luk op for Sækken!« raabte lille Claus, »kryb i mit Sted derind, saa kommer du straks til Himmerige!«</p>

  <p>»Ja, det vil jeg grumme gerne!« sagde Kvægdriveren og løste op for lille Claus, der straks sprang ud.</p>

  <p>»Vil du nu passe Kvæget?« sagde den gamle Mand og krøb ind i Posen, som lille Claus bandt for og gik saa sin Vej med alle Køerne og Tyrene.</p>

  <p>Lidt efter kom store Claus ud af Kirken, han tog sin Sæk igen paa Nakken, syntes rigtignok, at den var bleven saa let, for den gamle Kvægdriver var ikke mere end halv saa tung som lille Claus. »Hvor han er bleven let at bære! ja, det er nok, fordi jeg har hørt en Psalme!« saa gik han hen til Aaen, der var dyb og stor, kastede Sækken med den gamle Kvægdriver ud i Vandet og raabte efter ham, for han troede jo, at det var lille Claus: »Se saa! nu skal du ikke narre mig mere!«</p>

  <p>Saa gik han hjemad, men da han kom hen, hvor Vejene krydsede, mødte han lille Claus, som drev af Sted med alt sit Kvæg.</p>

  <p>»Hvad for noget!« sagde store Claus, »har jeg ikke druknet dig!«</p>

  <div class="newpage" id="page-26">
    &nbsp;
  </div>

  <p>»Jo!« sagde lille Claus, »du kastede mig jo ned i Aaen for en lille halv Time siden!«</p>

  <p>»Men hvor har du faaet alt det dejlige Kvæg fra?« spurgte store Claus.</p>

  <p>»Det er Søkvæg!« sagde lille Claus, »jeg skal fortælle dig den hele Historie, og Tak skal du ogsaa have, fordi du druknede mig, nu er jeg ovenpaa, er rigtig rig, kan du tro!</p>

  <p>&mdash; Jeg var saa bange, da jeg laa inde i Sækken, og Vinden peb mig om Ørene, da du kastede mig ned fra Broen i det kolde Vand. Jeg sank lige straks til Bunds, men jeg stødte mig ikke, for dernede vokser det fineste bløde Græs. Det faldt jeg paa, og straks blev Posen lukket op, og den dejligste Jomfru, i kridhvide Klæder og med en grøn Krans om det vaade Haar, tog mig i Haanden og sagde: Er du der? lille Claus! Der har du for det første noget Kvæg! en Mil oppe paa Vejen staar endnu en hel Drift, som jeg vil forære dig!</p>

  <p>&mdash; Nu saa jeg, at Aaen var en stor Landevej for Havfolkene. Nede paa Bunden gik og kørte de lige ud fra Søen og helt ind i Landet, til hvor Aaen ender. Der var saa yndigt med Blomster og det friskeste Græs, og Fiskene, som svømmede i Vandet, de smuttede mig om Ørene, ligesom her Fuglene i Luften. Hvor der var pæne Folk, og hvor der var Kvæg, det gik paa Grøfter og Gærder!« &mdash;</p>

  <p>»Men hvorfor er du straks gaaet herop til os igen?« spurgte store Claus. »Det havde jeg ikke gjort, naar der var saa nydeligt dernede!«</p>

  <p>»Jo,« sagde lille Claus, »det er just polisk gjort af mig! Du hører jo nok, at jeg siger dig: Havpigen sagde, at en Mil oppe paa Vejen, &mdash; og ved Vejen mener hun jo Aaen, for andet Sted kan hun ikke komme, &mdash; staar endnu en hel Drift Kvæg til mig. Men jeg ved, hvor Aaen gaar i Bugter snart her, snart der, det er jo en hel Omvej, nej, saa gør man det kortere af, naar man kan det, at komme herop paa Land og drive tværs over til Aaen igen, derved sparer jeg jo næsten en halv Mil og kommer gesvindtere til mit Havkvæg!«</p>

  <p>»Oh, du er en lykkelig Mand!« sagde store Claus, »tror du, jeg ogsaa faar Havkvæg, naar jeg kommer ned paa Bunden af Aaen?«</p>

  <div class="newpage" id="page-27">
    &nbsp;
  </div>

  <p>27</p>

  <p>»Jo, det skulde jeg tænke!« sagde lille Claus, »men jeg kan ikke bære dig i Sækken hen til Aaen, du er mig for tung, vil du selv gaa derhen og saa krybe i Posen, skal jeg med største Fornøjelse kaste dig ud.«</p>

  <p>»Tak skal du have!« sagde store Claus, »men faar jeg ikke Havkvæg, naar jeg kommer ned, saa skal jeg prygle dig, kan du tro!«</p>

  <p>»O nej! vær ikke saa slem!« og saa gik de hen til Aaen. Da Kvæget, som var tørstigt, saa Vandet, løb det alt hvad det kunde for at komme ned at drikke.</p>

  <p>»Se, hvor det skynder sig!« sagde lille Claus; »det længes efter at komme ned paa Bunden igen!«</p>

  <p>»Ja, hjælp nu først mig!« sagde store Claus, »for ellers faar du Prygl!« og saa krøb han i den store Sæk, som havde ligget tværs over Ryggen paa en af Tyrene. »Læg en Sten i, for ellers er jeg bange, jeg ikke synker!« sagde store Claus.</p>

  <p>»Det gaar nok!« sagde lille Claus, men lagde dog en stor Sten i Sækken, bandt Baandet fast til og stødte saa til den: Plump! der laa store Claus ude i Aaen og sank straks ned til Bunds.</p>

  <p>»Jeg er bange, han ikke finder Kvæget!« sagde lille Claus og drev saa hjem med hvad han havde.</p>

  <p class="illus"><img alt="picture5" src="../Images/picture5.jpg" /></p>

  <div class="newpage" id="page-28">
    &nbsp;
  </div>

  <p class="illus"><img alt="picture6" src="../Images/picture6.jpg" /></p>

  <p>Prinsessen paa Ærten.</p>

  <p>Der var engang en Prins; han vilde have sig en Prinsesse, men det skulde være en rigtig Prinsesse. Saa rejste han hele Verden rundt for at finde saadan en, men alle Vegne var der noget i Vejen, Prinsesser var der nok af, men om det var rigtige Prinsesser, kunde han ikke ganske komme efter, altid var der noget, som ikke var saa rigtigt. Saa kom han da hjem igen og var saa bedrøvet, for han vilde saa gerne have en virkelig Prinsesse.</p>

  <p>En Aften blev det da et frygteligt Vejr; det lynede og tordnede, Regnen skyllede ned, det var ganske forskrækkeligt! Saa bankede det paa Byens Port, og den gamle Konge gik hen at lukke op.</p>

  <p>Det var en Prinsesse, som stod udenfor. Men Gud, hvor hun saa ud af Regnen og det onde Vejr! Vandet løb ned ad hendes Haar og hendes Klæder, og det løb ind af Næsen paa Skoen og ud af Hælen, og saa sagde hun, at hun var en virkelig Prinsesse.</p>

  <p>»Ja, det skal vi nok faa at vide!« tænkte den gamle Dronning, men hun sagde ikke noget, gik ind i Sovekamret, tog</p>

  <div class="newpage" id="page-29">
    &nbsp;
  </div>

  <p>PRINSESSEN PAA ÆRTEN.</p>

  <p>29</p>

  <p>alle Sengklæderne af og lagde en Ært paa Bunden af Sengen, derpaa tog hun tyve Madrasser, lagde dem oven paa Ærten, •og saa endnu tyve Ederdunsdyner oven paa Madrasserne.</p>

  <p>Der skulde nu Prinsessen ligge om Natten.</p>

  <p>Om Morgenen spurgte de hende, hvorledes hun havde sovet.</p>

  <p>»Oh, forskrækkelig slet!« sagde Prinsessen, »jeg har næsten ikke lukket mine Øjne den hele Nat! Gud ved, hvad der har været i Sengen? Jeg har ligget paa noget haardt, saa jeg er ganske brun og blaa over min hele Krop! Det er ganske forskrækkeligt!«</p>

  <p>Saa kunde de se, at det var en rigtig Prinsesse, da hun gennem de tyve Madrasser og de tyve Ederdunsdyner havde mærket Ærten. Saa ømskindet kunde der ingen være uden en virkelig Prinsesse.</p>

  <p>Prinsen tog hende da til Kone, for nu vidste han, at han havde en rigtig Prinsesse, og Ærten kom paa Kunstkammeret, hvor den endnu er at se, dersom ingen har taget den.</p>

  <p>Se, det var en rigtig Historie!</p>

  <p class="illus"><img alt="picture7" src="../Images/picture7.jpg" /></p>

  <div class="newpage" id="page-30">
    &nbsp;
  </div>

  <p class="illus"><img alt="picture8" src="../Images/picture8.jpg" /></p>

  <p>Den lille Idas Blomster.</p>

  <p>Mine stakkels Blomster ere ganske døde!« sagde den lille Ida. »De vare saa smukke i Aftes, og nu hænge alle Bladene visne! Hvorfor gøre de det?« spurgte hun Studenten, der sad i Sofaen; for ham holdt hun saa meget af, han kunde de allerdejligste Historier og klippede saadanne morsomme Billeder: Hjerter med smaa Madammer i, der dansede; Blomster og store Slotte, hvor Dørene kunde lukkes op; det var en lystig Student! »Hvorfor se Blomsterne saa daarlige ud i Dag?« spurgte hun igen og viste ham en hel Buket, der var ganske vissen.</p>

  <p>»Ja, ved du, hvad de fejle?« sagde Studenten. »Blomsterne have været paa Bal i Nat, og derfor hænge de med Hovedet!«</p>

  <p>»Men Blomsterne kunne jo ikke danse!« sagde den lille Ida.</p>

  <p>»Jo,« sagde Studenten, »naar det bliver mørkt, og vi andre sove, saa springe de lystigt omkring; næsten hver evige Nat har de Bal!«</p>

  <div class="newpage" id="page-31">
    &nbsp;
  </div>

  <p>»Kan der ingen Børn komme med paa det Bal?«</p>

  <p>»Jo,« sagde Studenten, »smaa bitte Gaaseurter og Lillie-konvaller!«</p>

  <p>»Hvor danse de pæneste Blomster?« spurgte lille Ida.</p>

  <p>»Har du ikke tit været ude af Porten ved det store Slot, hvor Kongen bor om Sommeren, hvor den dejlige Have er med de mange Blomster? Du har jo set Svanerne, der svømme hen til dig, naar du vil give dem Brødkrummer. Derude er rigtignok Bal, kan du tro!«</p>

  <p>»Jeg var derude i Haven i Gaar med min Moder!« sagde Ida, »men alle Bladene vare af Træerne, og der var slet ingen Blomster mere! hvor ere de? I Sommer saa jeg saa mange!«</p>

  <p>»De ere inde paa Slottet!« sagde Studenten. »Du maa vide, at lige saa snart Kongen og alle Hoffolkene flytte herind til Byen, saa løbe Blomsterne straks fra Haven op paa Slottet og ere lystige. Det skulde du se! De to allersmukkeste Roser sætte sig paa Tronen, og saa ere de Konge og Dronning. Alle de røde Hanekamme stille sig op ved Siden og staa og bukke, de ere Kammerjunkere. Saa komme alle de nydeligste Blomster, og da er der stort Bal; de blaa Violer forestille smaa Søkadetter, de danse med Hyacinter og Krokus, som de kalde Frøkener! Tulipanerne og de store gule Lillier, det er gamle Fruer, de passe paa, at der bliver danset net, og at det gaar pænt til!«</p>

  <p>»Men,« spurgte lille Ida, »er der ingen, som gør Blomsterne noget, fordi de danse paa Kongens Slot?«</p>

  <p>»Der er ingen, som rigtig veed af det!« sagde Studenten. »Somme Tider, om Natten, kommer rigtignok den gamle Slotsforvalter, der skal passe paa derude, han har et stort Knippe Nøgler med sig, men saa snart Blomsterne høre Nøglerne rasle, saa blive de ganske stille, skjule sig bag ved de lange Gardiner og stikke Hovedet frem. »»Jeg kan lugte, her ere nogle Blomster inde!«« siger den gamle Slotsforvalter, men han kan ikke se dem.«</p>

  <p>»Det er morsomt,« sagde den lille Ida og klappede i Hænderne. »Men kunde jeg heller ikke se Blomsterne?«</p>

  <div class="newpage" id="page-32">
    &nbsp;
  </div>

  <p>»Jo,« sagde Studenten, »husk bare paa, naar du kommer derud igen, at kigge ind ad Vinduet, saa ser du dem nok. Det gjorde jeg i Dag, der laa en lang gul Paaskelillie i Sofaen og strakte sig, hun bildte sig ind at være en Hofdame!«</p>

  <p>»Kan ogsaa Blomsterne i den botaniske Have komme derud? Kan de komme den lange Vej?«</p>

  <p>»Ja, det kan du tro!« sagde Studenten, »for naar de ville, saa kunne de flyve. Har du ikke nok set de smukke Sommerfugle, de røde, gule og hvide, de se næsten ud som Blomster, det have de ogsaa været, de ere sprungne af Stilken højt op i Luften og have da slaaet med Bladene, ligesom de vare smaa Vinger, og saa fløj de; og da de førte sig godt op, fik de Lov at flyve om ogsaa ved Dagen, skulde ikke hjem igen og sidde stille paa Stilken, og saa bleve Bladene til sidst til virkelige Vinger. Det har du jo selv set! Det kan ellers gerne være, at Blomsterne inde i den botaniske Have aldrig have været ude paa Kongens Slot eller veed, at der er saa lystigt der om Natten. Nu skal jeg derfor sige dig noget, saa vil han blive saa forbavset, den botaniske Professor, der bor ved Siden af, du kender ham jo nok? Naar du kommer ind i hans Have, skal du fortælle en af Blomsterne, at der er stort Bal ude paa Slottet, saa siger den det igen til alle de andre, og da flyve de af Sted; kommer da Professoren ud i Haven, saa er der ikke en eneste Blomst, og han kan slet ikke for-staa, hvor de ere henne.«</p>

  <p>»Men hvor kan Blomsten fortælle det til de andre? Blomsterne kunne jo ikke tale!«</p>

  <p>»Nej, det kunne de rigtignok ikke!« svarede Studenten; »men saa gøre de Pantomime! Har du ikke nok set, at naar det blæser lidt, saa nikke Blomsterne og bevæge alle de grønne Blade, det er lige saa tydeligt, som om de talte!«</p>

  <p>»Kan Professoren da forstaa Pantomime?« spurgte Ida.</p>

  <p>»Ja, det kan du tro! Han kom en Morgen ned i sin Have og saa en stor Brændenælde staa og gøre Pantomime med Bladene til en dejlig rød Nellike; den sagde: Du er saa nydelig, og jeg holder saa meget af dig! men saadan noget kan Professoren nu slet ikke lide og slog straks Brændenælden</p>

  <div class="newpage" id="page-33">
    &nbsp;
  </div>

  <p>over Bladene, for de ere dens Fingre, men saa brændte han sig, og fra den Tid tør han aldrig røre ved en Brændenælde!«</p>

  <p>»Det var morsomt!« sagde den lille Ida og lo.</p>

  <p>»Er det at bilde Barnet saadant noget ind!« sagde den kedelige Kancelliraad, der var kommen i Besøg og sad i Sofaen; han kunde slet ikke lide Studenten og gnavede alle Tider, naar han saa ham klippe de løjerlige morsomme Billeder: snart en Mand, der hang i en Galge og holdt et Hjerte i Haanden, for han var en Hjertetyv; snart en gammel Heks, der red paa en Kost og havde sin Mand paa Næsen; det kunde Kancelliraaden ikke lide, og saa sagde han ligesom nu, »er det noget at bilde Barnet ind! det er den dumme Fantasi!«</p>

  <p>Men den lille Ida syntes dog, det var saa morsomt, hvad Studenten fortalte om hendes Blomster, og hun tænkte saa meget derpaa. Blomsterne hang med Hovedet, fordi de vare trætte af at danse hele Natten, de vare bestemt syge. Saa gik hun med dem hen til alt sit andet Legetøj, der stod paa «t pænt lille Bord, og hele Skuffen var fuld af Stads. I Dukkesengen laa hendes Dukke, Sophie, og sov, men den lille Ida sagde til hende: »Du maa virkelig staa op, Sophie, og tage til Takke med at ligge i Skuffen i Nat, de stakkels Blomster ere syge, og saa maa de ligge i din Seng, maaske de da blive raske!« og saa tog hun Dukken op, men den saa saa tvær ud og sagde ikke et eneste Ord, for den var vred, fordi den ikke maatte beholde sin Seng.</p>

  <p>Saa lagde Ida Blomsterne i Dukkesengen, trak det lille Tæppe helt op om dem og sagde, nu skulde de ligge smukt stille, saa vilde hun koge Tevand til dem, at de kunde blive raske og komme op i Morgen, og hun trak Gardinerne tæt om den lille Seng, for at Solen ikke skulde skinne dem ind i Øjnene.</p>

  <p>Hele Aftenen igennem kunde hun ikke lade være at tænke paa, hvad Studenten havde fortalt hende, og da hun nu selv skulde i Seng, maatte hun først hen bag Gardinerne, der hang ned for Vinduerne, hvor hendes Moders dejlige Blomster stod, baade Hyacinter og Tulipaner, og saa hviskede hun ganske sagte: »Jeg veed nok, I skal paa Bal i Nat!« men Blomsterne</p>

  <p>H. C. Andersen : Eventyr og Historier. 3</p>

  <div class="newpage" id="page-34">
    &nbsp;
  </div>

  <p>lod, som om de ingenting forstod, og rørte ikke et Blad, men lille Ida vidste nok, hvad hun vidste.</p>

  <p>Da hun var kommen i Seng, laa hun længe og tænkte paa, hvor nydeligt det kunde være at se de dejlige Blomster danse derude paa Kongens Slot. »Mon mine Blomster virkelig have været med?« Men saa faldt hun i Søvn. Ud paa Natten vaagnede hun igen, hun havde drømt om Blomsterne og Studenten, som Kancelliraaden skændte paa og sagde, vilde bilde hende noget ind. Der var ganske stille i Sovekammeret, hvor Ida laa; Natlampen brændte henne paa Bordet, og hendes Fader og Moder sov.</p>

  <p>»Mon mine Blomster nu ligge i Sophies Seng?« sagde hun ved sig selv, »hvor jeg dog gerne vilde vide det!« Hun rejste sig lidt og saa hen til Døren, der stod halvt paa Klem, derinde laa Blomsterne og alt hendes Legetøj. Hun lyttede efter, og da var det, ligesom om hun hørte, at der blev spillet paa Klaver inde i Stuen, men ganske sagte og saa nydeligt, som hun aldrig før havde hørt det.</p>

  <p>»Nu danse vist alle Blomsterne derinde,« sagde hun, »o Gud, hvor jeg dog gerne vilde se det!« men hun turde ikke staa op, for saa vækkede hun sin Fader og Moder. »Bare de dog vilde komme herind,« sagde hun; men Blomsterne kom ikke, og Musikken vedblev at spille saa nydeligt, da kunde hun slet ikke lade være, for det var alt for dejligt, hun krøb ud af sin lille Seng og gik ganske sagte hen til Døren og kiggede ind i Stuen. Nej, hvor det var morsomt, hvad hun fik at se.</p>

  <p>Der var slet ingen Natlampe derinde, men alligevel ganske lyst, Maanen skinnede gennem Vinduet midt ind paa Gulvet; det var næsten, ligesom det kunde være Dag. Alle Hyacinterne og Tulipanerne stod i to lange Rækker paa Gulvet, der var slet ingen flere i Vinduet, der stod tomme Potler; nede paa Gulvet dansede alle Blomsterne saa nydeligt rundt om hinanden, gjorde ordentlig Kæde og holdt hverandre i de lange grønne Blade, naar de svingede rundt. Men henne ved Klaveret sad en stor, gul Lillie, som lille Ida bestemt havde set i Sommer, for hun huskede godt, Studenten havde sagt:</p>

  <div class="newpage" id="page-35">
    &nbsp;
  </div>

  <p>»Nej, hvor den ligner Frøken Line!« men da lo de alle sammen ad ham; men nu syntes virkelig Ida ogsaa, at den lange, gule Blomst lignede Frøkenen, og den bar sig ogsaa lige saa-dan ad med at spille, snart lagde den sit aflange, gule Ansigt paa den ene Side, snart paa den anden, og nikkede Takten til den dejlige Musik. Slet ingen mærkede den lille Ida. Nu saa hun en stor, blaa Krokus hoppe midt op paa Bordet, hvor Legetøjet stod, gaa lige hen til Dukkesengen og trække Gardinerne til Side, der laa de syge Blomster, men de rejste sig straks op og nikkede ned til de andre, at de ogsaa vilde med at danse. Den gamle Røgmand, som Underlæben var brækket af, stod op og bukkede for de pæne Blomster, de saa slet ikke syge ud, de hoppede ned mellem de andre og vare saa fornøjede.</p>

  <p>Det var, ligesom om noget faldt ned af Bordet, Ida saa derhen, det var Fastelavnsriset, der sprang ned, det syntes ogsaa, at det hørte med til Blomsterne. Det var ogsaa meget nydeligt, og oven i sad en lille Voksdukke, der havde just saadan en bred Hat paa Hovedet, som den Kancelliraaden gik med; Fastelavnsriset hoppede paa sine tre røde Træben midt ind imellem Blomsterne og trampede ganske stærkt, for det dansede Mazurka, og den Dans kunde de andre Blomster ikke, fordi de vare saa lette og kunde ikke trampe.</p>

  <p>Voksdukken paa Fastelavnsriset blev lige med eet stor og lang, snurrede sig rundt oven over Papirsblomsterne og raabte ganske højt: »Er det at bilde Barnet saadant noget ind! det er den dumme Fantasi!« og saa lignede Voksdukken ganske akkurat Kancelliraaden med den brede Hat, saa lige saa gul og gnaven ud; men Papirsblomsterne slog ham om de tynde Ben, og saa krøb han sammen igen og blev en lille bitte Voksdukke. Det var saa morsomt at se! den lille Ida kunde ikke lade være at le. Fastelavnsriset blev ved at danse, og Kancelliraaden maatte danse med, det hjalp ikke, enten han gjorde sig stor og lang eller blev den lille, gule Voksdukke med den store, sorte Hat. Da bad de andre Blomster for</p>

  <div class="newpage" id="page-36">
    &nbsp;
  </div>

  <p>ham, især de, der havde ligget i Dukkesengen, og saa lod Fastelavnsriset være. I det samme bankede det ganske stærkt inde i Skuffen, hvor Idas Dukke, Sophie, laa ved saa meget andet Legetøj; Røgmanden løb hen til Kanten af Bordet, lagde sig langs ud paa sin Mave og fik Skuffen en lille Smule trukket ud. Der rejste Sophie sig op og saa ganske forundret rundt omkring. »Her er nok Bal!« sagde hun, »hvorfor er der ingen, der har sagt mig det?«</p>

  <p>»Vil du danse med mig?« sagde Røgmanden.</p>

  <p>»Jo, du er en pæn en at danse med!« sagde hun og vendte ham Ryggen. Saa satte hun sig paa Skuffen og tænkte, at nok en af Blomsterne vilde komme at engagere hende, men der kom ingen, saa hostede hun: hm, hm, hm! men alligevel kom der ikke een. Røgmanden dansede saa ganske alene, og det var ikke saa daarligt.</p>

  <p>Da nu ingen af Blomsterne syntes at se Sophie, lod hun sig dumpe fra Skuffen lige ned paa Gulvet, saa det gav en stor Alarm; alle Blomsterne kom ogsaa løbende hen rundt omkring hende og spurgte, om hun ikke havde slaaet sig, og de vare alle saa nydelige imod hende, især Blomsterne, der havde ligget i hendes Seng; men hun havde slet ikke slaaet sig, og alle Idas Blomster sagde Tak for den dejlige Seng og holdt saa meget af hende, tog hende midt hen paa Gulvet, hvor Maanen skinnede, dansede med hende, og alle de andre Blomster gjorde en Kreds udenom; nu var Sophie fornøjet, og hun sagde, de maatte gerne beholde hendes Seng, hun brød sig slet ikke om at ligge i Skuffen.</p>

  <p>Men Blomsterne sagde: »Du skal have saa mange Tak, men vi kan ikke leve saa længe! i Morgen ere vi ganske døde; men sig til den lille Ida, at hun skal begrave os ude i Haven, hvor Kanarifuglen ligger, saa vokse vi op igen til Sommer og blive meget smukkere.«</p>

  <p>»Nej, I maa ikke dø!« sagde Sophie, og saa kyssede hun Blomsterne; i det samme gik Salsdøren op, og en hel Mængde dejlige Blomster kom dansende ind, Ida kunde slet ikke begribe, hvor de vare komne fra, det var bestemt alle Blom-</p>

  <div class="newpage" id="page-37">
    &nbsp;
  </div>

  <p>sterne ude fra Kongens Slot. Allerforrest gik to dejlige Roser, og de havde smaa Guldkroner paa, det var en Konge og en Dronning, saa kom de nydeligste Levkøjer og Nelliker, og de hilsede til alle Sider. De havde Musik med, store Valmuer og Pæoner blæste i Ærtebælge, saa de vare ganske røde i Hovedet. De blaa Klokker og de smaa hvide Sommergække klingede, ligesom de havde Bjælder paa. Det var en morsom Musik. Saa kom der saa mange andre Blomster, og de dansede alle sammen, de blaa Violer og de røde Bellis, Gaase-urterne og Lilliekonvallerne. Og alle Blomsterne kyssede hverandre, det var nydeligt at se!</p>

  <p>Til sidst sagde Blomsterne hverandre god Nat, saa listede ogsaa den lille Ida sig hen i Sengen, hvor hun drømte om alt, hvad hun havde set.</p>

  <p>Da hun næste Morgen kom op, gik hun straks hen til det lille Bord for at se, om Blomsterne vare der endnu, hun trak Gardinet til Side fra den lille Seng, ja der laa de alle sammen, men de vare ganske visne, meget mere end i Gaar. Sophie laa i Skuffen, hvor hun havde lagt hende, hun saa ganske søvnig ud.</p>

  <p>»Kan du huske, hvad du skulde sige mig?« sagde den lille Ida, men Sophie saa aldeles dum ud og sagde ikke et eneste Ord.</p>

  <p>»Du er slet ikke god,« sagde Ida, »og de dansede dog alle sammen med dig.« Saa tog hun en lille Papirsæske, der var tegnet nydelige Fugle paa, den lukkede hun op og lagde de døde Blomster ind i den. »Det skal være eders nydelige Ligkiste,« sagde hun, »og naar siden de norske Fættere komme herhen, saa skal de være med at begrave eder ude i Haven, at I til Sommer kunne vokse op og blive endnu meget smukkere!«</p>

  <p>De norske Fættere vare to raske Drenge, de hed Jonas og Adolph; deres Fader havde foræret dem to ny Flitsbuer, og disse havde de med at vise Ida. Hun fortalte dem om de stakkels Blomster, der vare døde, og saa fik de Lov at begrave dem. Begge Drengene gik foran med Flitsbuerne paa</p>

  <div class="newpage" id="page-38">
    &nbsp;
  </div>

  <p>DEN LILLE IDAS BLOMSTER.</p>

  <p>Skulderen, og den lille Ida bag efter med de døde Blomster i den nj'delige Æske; ude i Haven blev gravet en lille Grav; Ida kyssede først Blomsterne, satte dem saa med Æsken ned i Jorden, og Adolph og Jonas skød med Flitsbuer over Graven, for de havde ingen Geværer eller Kanoner.</p>

  <p class="illus"><img alt="picture9" src="../Images/picture9.jpg" /></p>

  <p>Hf;</p>

  <p>'X-^</p>

  <div class="newpage" id="page-39">
    &nbsp;
  </div>

  <p class="illus"><img alt="picture10" src="../Images/picture10.jpg" /></p>

  <p>Tommelise.</p>

  <p>Der var engang en Kone, som saa gerne vilde have sig et lille bitte Barn, men hun vidste slet ikke, hvor hun skulde faa et fra; saa gik hun hen til en gammel Heks og sagde til hende: »Jeg vilde saa inderlig gerne have et lille Barn, vil du ikke sige mig, hvor jeg dog skal faa et fra?«</p>

  <p>»Jo, det skal vi nok komme ud af!« sagde Heksen. »Der har du et Bygkorn, det er slet ikke af det Slags, som gror paa Bondemandens Mark, eller som Hønsene faa at spise, læg det i en Urtepotte, saa skal du faa noget at se!«</p>

  <p>»Tak skal du have!« sagde Konen og gav Heksen tolv Skilling, gik saa hjem, plantede Bygkornet, og straks vokste der en stor dejlig Blomst op, den saa ganske ud som en Tulipan, men Bladene lukkede sig tæt sammen, ligesom om den endnu var i Knop.</p>

  <p>»Det er en nydelig Blomst,« sagde Konen og kyssede den paa de smukke røde og gule Blade, men lige idet hun kyssede, gav Blomsten et stort Knald og aabnede sig. Det var en virkelig Tulipan, kunde man se, men midt inde i Blomsten, paa den grønne Stol, sad der en lille bitte Pige, saa fin og</p>

  <div class="newpage" id="page-40">
    &nbsp;
  </div>

  <p>yndig, hun var ikke uden en Tomme lang, og derfor kaldtes hun Tommelise.</p>

  <p>En stadselig lakeret Valnødskal fik hun til Vugge, blaa Violblade vare hendes Madrasser og et Rosenblad hendes Overdyne; der sov hun om Natten, men om Dagen legede hun paa Bordet, hvor Konen havde sat en Tallerken, som hun havde lagt en hel Krans om med Blomster, der stak deres Stilke ned i Vandet; her flød et stort Tulipanblad, og paa delte maatte Tommelise sidde og sejle fra den ene Side af Tallerkenen til den anden; hun havde to hvide Hestehaar at ro med. Det saa just dejligt ud. Hun kunde ogsaa synge y oh, saa fint og nydeligt, som man aldrig her havde hørt. &mdash;</p>

  <p>En Nat, som hun laa i sin smukke Seng, kom der en hæslig Skruptudse hoppende ind ad Vinduet; der var en Rude itu. Skruptudsen var saa styg, stor og vaad, den hoppede lige ned paa Bordet, hvor Tommelise laa og sov under det røde Rosenblad.</p>

  <p>»Det var en dejlig Kone til min Søn!« sagde Skruptudsen, og saa tog hun fat i Valnødskallen, hvor Tom melise sov&gt; og hoppede bort med hende gennem Ruden, ned i Haven.</p>

  <p>Der løb en stor, bred Aa; men lige ved Bredden var det sumpet og mudret; her boede Skruptudsen med sin Søn. Uh! han var ogsaa styg og fæl, lignede ganske sin Moder; »koaks, koaks, brekke-ke-keks!« det var alt hvad han kunde sige, da han saa den nydelige lille Pige i Valnødskallen.</p>

  <p>»Snak ikke saa højt, for ellers vaagner hun!« sagde den gamle Skruptudse, »hun kunde endnu løbe fra os, for hun er saa let som et Svanedun! vi ville sætte hende ud i Aaen paa et af de brede Aakandeblade, det er for hende, der er saa let og lille, ligesom en 0! der kan hun ikke løbe bort, mens vi gøre Stadsestuen i Stand nede under Mudderet, hvor I skulle bo og bygge!«</p>

  <p>Ude i Aaen vokste der saa mange Aakander med de brede grønne Blade, der se ud, som de flyde oven paa Vandet; det Blad, som var længst ude, var ogsaa det allerstørste; der svømmede den gamle Skruptudse ud og satte Valnødskallen med Tom mel i se.</p>

  <div class="newpage" id="page-41">
    &nbsp;
  </div>

  <p>Den lille bitte Stakkel vaagnede ganske tidlig om Morgenen, og da hun saa, hvor hun var, begyndte hun saa bitterlig at græde, for der var Vand paa alle Sider af det store grønne Blad, hun kunde slet ikke komme i Land.</p>

  <p>Den gamle Skruptudse sad nede i Mudderet og pyntede sin Stue op med Siv og gule Aaknappe, der skulde være rigtig net for den ny Svigerdatter, svømmede saa med den stygge Søn ud til Bladet, hvor Tommelise stod; de vilde hente hendes pæne Seng, den skulde sættes op i Brudekamret, før hun selv kom der. Den gamle Skruptudse nejede saa dybt i Vandet for hende og sagde: »Her skal du se min Søn, han skal være din Mand, og I skal bo saa dejligt nede i Mudderet!«</p>

  <p>»Koaks, koaks! brekke-ke-keks!« det var alt, hvad Sønnen kunde sige.</p>

  <p>Saa tog de den stadselige lille Seng og svømmede bort med den, men Tommelise sad ganske alene og græd paa det grønne Blad, for hun vilde ikke bo hos den fæle Skruptudse eller have hendes hæslige Søn til sin Mand. De smaa Fisk, som svømmede nede i Vandet, havde nok set Skrup-tudsen og hørt, hvad hun sagde, derfor stak de Hovederne op, de vilde dog se den lille Pige. Saa snart de fik hende at se, fandt de hende saa yndig, og det gjorde dem saa ondt, at hun skulde ned til den stygge Skruptudse. Nej, det skulde aldrig ske. De flokkede sig nede i Vandet rundt om den grønne Stilk, der holdt Bladet, hun stod paa, gnavede med Tænderne Stilken over, og saa flød Bladet ned ad Aaen, bort med Tommelise, langt bort, hvor Skruptudsen ikke kunde komme.</p>

  <p>Tom melise sejlede forbi saa mange Steder, og de smaa Fugle sad i Buskene, saa hende og sang: »Hvilken nydelig lille Jomfru!« Bladet med hende svømmede længere og længere bort; saaledes rejste Tommelise udenlands.</p>

  <p>En dejlig lille hvid Sommerfugl blev ved at flyve rundt omkring hende og satte sig til sidst ned paa Bladet, for den kunde saa godt lide Tommelise, og hun var saa fornøjet, for nu kunde Skruptudsen ikke naa hende, og der var saa</p>

  <div class="newpage" id="page-42">
    &nbsp;
  </div>

  <p>TOMMELISE.</p>

  <p>dejligt, hvor hun sejlede; Solen skinnede paa Vandet, det var ligesom det skinnende Guld. Saa tog hun sit Livbaand, bandt den ene Ende om Sommerfuglen, den anden Ende af Baandet</p>

  <p class="illus"><img alt="picture11" src="../Images/picture11.jpg" /></p>

  <p>jfiiZs</p>

  <p>salte hun fast i Bladet; det gled da meget hurtigere af Sted og hun med, for hun stod jo paa Bladet.</p>

  <p>I det samme kom der en stor Oldenborre flyvende, den fik hende at se, og i Øjeblikket slog den sin Klo om hendes smækre Liv og fløj op i Træet med hende, men det grønne</p>

  <div class="newpage" id="page-43">
    &nbsp;
  </div>

  <p>Blad svømmede ned ad Aaen, og Sommerfuglen fløj med, for han var bunden til Bladet og kunde ikke komme løs.</p>

  <p>Gud, hvor den stakkels Tommelise blev forskrækket, da Oldenborren fløj op i Træet med hende, men hun var dog allermest bedrøvet for den smukke, hvide Sommerfugl, hun havde bundet fast til Bladet: dersom han nu ikke kunde komme løs, maatte han jo sulte ihjel. Men det brød Oldenborren sig ikke noget om. Den satte sig med hende paa det største grønne Blad i Træet, gav hende det søde af Blomsterne at spise og sagde, at hun var saa nydelig, skønt hun slet ikke lignede en Oldenborre. Siden kom alle de andre Olden-borrer, der boede i Træet, og gjorde Visit; de saa paa Tommelise, og Frøken-Oldenborrerne trak paa Følehornene og sagde: »Hun har dog ikke mere end to Ben, det ser ynkeligt ud.« »Hun har ingen Følehorn!« sagde de. »Hun er saa smækker i Livet, fy! hun ser ud ligesom et Menneske! Hvor hun er styg!« sagde alle Hun-Oldenborrerne, og saa var Tommelise dog saa nydelig! det syntes ogsaa den Oldenborre, som havde taget hende, men da alle de andre sagde, hun var hæslig, saa troede han det til sidst ogsaa og vilde slet ikke have hende; hun kunde gaa, hvor hun vilde. De fløj ned af Træet med hende og satte hende paa en Gaaseurt; der græd hun, fordi hun var saa styg, at Oldenborrerne ikke vilde have hende, og saa var hun dog den dejligste, man kunde tænke sig, saa fin og klar som det skønneste Rosenblad.</p>

  <p>Hele Sommeren igennem levede den stakkels Tommelise ganske alene i den store Skov. Hun flettede sig en Seng af Græsstraa og hængte den under et stort Skræppeblad, saa kunde det ikke regne paa hende; hun pillede det søde af Blomsterne og spiste, og drak af Duggen, der hver Morgen stod paa Bladene; saaledes gik Sommer og Efteraar, men nu kom Vinteren, den kolde, lange Vinter. Alle Fuglene, der havde sunget saa smukt for hende, fløj deres Vej, Træerne og Blomsterne visnede, det store Skræppeblad, hun havde boet under, rullede sammen og blev kun en gul, vissen Stilk, og hun frøs saa forskrækkeligt, for hendes Klæder vare itu, og</p>

  <div class="newpage" id="page-44">
    &nbsp;
  </div>

  <p>hun var selv saa fin og lille, den stakkels Tommelise, hun maatte fryse ihjel. Det begyndte at sne, og hvert Snefnug, der faldt paa hende, var, som naar man kaster en hel Skuffe fuld paa os, thi vi ere store, og hun var kun en Tomme lang. Saa svøbte hun sig ind i et vissent Blad, men det vilde ikke varme, hun rystede af Kulde.</p>

  <p>Tæt uden for Skoven, hvor hun nu var kommen, laa en stor Kornmark, men Kornet var for længe siden borte, kun de nøgne, tørre Stubbe stod op af den frosne Jord. De vare ligesom en hel Skov for hende at gaa imellem, oh, hun rystede saadan af Kulde. Saa kom hun til Markmusens Dør. Den var et lille Hul inde under Kornstubbene. Der boede Markmusen lunt og godt, havde hele Stuen fuld af Korn, et dejligt Køkken og Spisekammer. Den stakkels Tom melise stillede sig inden for Døren, ligesom en anden fattig Tiggerpige, og bad om et lille Stykke af et Bygkorn, for hun havde i to Dage ikke faaet det mindste at spise.</p>

  <p>»Du lille Stakkel!« sagde Markmusen, for det var i Grunden en god, gammel Markmus, »kom du ind i min varme Stue og spis med mig!«</p>

  <p>Da hun nu syntes godt om Tommelise, sagde hun: »Du kan gerne blive hos mig i Vinter, men du skal holde min Stue pæn ren og fortælle mig Historier, for dem holder jeg meget af,« og Tommelise gjorde, hvad den gode, gamle Markmus forlangte, og havde det da grumme godt.</p>

  <p>»Nu faa vi nok snart Besøg!« sagde Markmusen, »min Nabo plejer hver Ugedag at besøge mig. Han sidder bedre endnu inden Vægge end jeg: har store Sale og gaar med saadan en dejlig sort Fløjls Pels; bare du kunde faa ham til Mand, saa var du godt forsørget; men han kan ikke se. Du maa fortælle ham de allerkønneste Historier, du veed!«</p>

  <p>Men det brød Tommelise sig ikke om, hun vilde slet ikke have Naboen, for han var en Muldvarp. Han kom og gjorde Visit i sin sorte Fløjls Pels, han var saa rig og saa lærd, sagde Markmusen, hans Huslejlighed var ogsaa, over tyve Gange større end Markmusens, og Lærdom havde lian, men Solen og de smukke Blomster kunde han slet ikke lide,</p>

  <div class="newpage" id="page-45">
    &nbsp;
  </div>

  <p>dem snakkede han ondt om, for han havde aldrig set dem. Tomme li se maatte synge, og hun sang baade »Oldenborre, flyv, flyv!« og »Munken gaar i Enge«, saa blev Muldvarpen forlibt i hende for den smukke Stemmes Skyld, men han sagde ikke noget, han var saadan en sindig Mand. &mdash;</p>

  <p>Han havde nylig gravet sig en lang Gang gennem Jorden fra sit til deres Hus, i den fik Markmusen og Tommelise Lov til at spadsere, naar de vilde. Men han bad dem ikke blive bange for den døde Fugl, som laa i Gangen, det var en hel Fugl med Fjer og Næb, der vist var død for ganske nylig, da Vinteren begyndte, og nu gravet ned, just hvor han havde gjort sin Gang.</p>

  <p>Muldvarpen tog et Stykke Trøske i Munden, for det skinner jo ligesom Ild i Mørke, og gik saa foran og lyste for dem i den lange, mørke Gang; da de kom, hvor den døde Fugl laa, satte Muldvarpen sin brede Næse mod Loftet og stødte Jorden op, saa der blev et stort Hul, som Lyset kunde skinne ned igennem. Midt paa Gulvet laa en død Svale med de smukke Vinger trykket fast ned mod Siderne, Benene og Hovedet trukne ind under Fjerene; den stakkels Fugl var bestemt død af Kulde. Det gjorde Tommelise saa ondt for den, hun holdt saa meget af alle de smaa Fugle, de havde jo hele Sommeren sunget og kvidret saa smukt for hende, men Muldvarpen stødte til den med sine korte Ben og sagde: »Nu piber den ikke mer! det maa være ynkeligt at blive født til en lille Fugl! Gud ske Lov, at ingen af mine Børn bliver det, saadan en Fugl har jo ingenting uden sit Kvivit og maa sulte ihjel til Vinteren!«</p>

  <p>»Ja, det maa I, som en fornuftig Mand, nok sige,« sagde Markmusen. »Hvad har Fuglen for alt sit Kvivit, naar Vinteren kommer? Den maa sulte og fryse; men det skal vel ogsaå være saa stort!«</p>

  <p>Tommelise sagde ikke noget, men da de to andre vendte Ryggen til Fuglen, bøjede hun sig ned, skød Fjerene til Side, der laa over dens Hoved, og kyssede den paa de lukkede Øjne. »Maaske var det den, som sang saa smukt for mig i</p>

  <div class="newpage" id="page-46">
    &nbsp;
  </div>

  <p>Sommer,« tænkte hun, »hvor den skaffede mig megen Glæde, den kære, smukke Fugl!«</p>

  <p>Muldvarpen stoppede nu Hullet til, som Dagen skinnede igennem, og fulgte saa Damerne hjem. Men om Natten kunde Tomme li se slet ikke sove, saa stod hun op af sin Seng og flettede af Hø et stort, smukt Tæppe, og det bar hun ned og bredte rundt om den døde Fugl, lagde blød Bomuld, hun havde fundet i Markmusens Stue, paa Siderne af Fuglen, for at den kunde ligge varmt i den kolde Jord.</p>

  <p>»Far vel, du smukke lille Fugl!« sagde hun, »far vel og Tak for din dejlige Sang i Sommer, da alle Træerne vare grønne, og Solen skinnede saa varmt paa os!« Saa lagde hun sit Hoved op til Fuglens Bryst, men blev i det samme ganske forskrækket, thi det var, ligesom noget bankede der indenfor. Det var Fuglens Hjerte. Fuglen var ikke død, den laa i Dvale og var nu bleven opvarmet og fik Liv igen.</p>

  <p>Om Efteraaret saa flyve alle Svalerne bort til de varme Lande, men er der een, der forsinker sig, saa fryser den saa-ledes, at den falder ganske død ned, bliver liggende, hvor den falder, og den kolde Sne lægger sig ovenover.</p>

  <p>Tommelise rystede ordentlig, saa forskrækket var hun bleven, for Fuglen var jo en stor, stor en imod hende, der kun var en Tomme lang, men hun tog dog Mod til sig, lagde Bomulden tættere om den stakkels Svale og hentede et Krusemynteblad, hun selv havde haft til Overdyne, og lagde det over Fuglens Hoved.</p>

  <p>Næste Nat listede hun sig igen ned til den, og da var den ganske levende, men saa mat, den kunde kun et lille Øjeblik lukke sine Øjne op og se Tommelise, der stod med et Stykke Trøske i Haanden, for anden Lygte havde hun ikke.</p>

  <p>»Tak skal du have, du nydelige lille Barn!« sagde den syge Svale til hende, »jeg er bleven saa dejlig opvarmet! snart faar jeg mine Kræfter og kan flyve igen, ude i det varme Solskin!«</p>

  <p>»Oh!« sagde hun, »det er saa koldt udenfor, det sner og fryser! bliv du i din varme Seng, jeg skal nok pleje dig!«</p>

  <div class="newpage" id="page-47">
    &nbsp;
  </div>

  <p>Hun bragte da Svalen Vand i et Blomsterblad, og den drak og fortalte hende, hvorledes den havde revet sin ene Vinge paa en Tornebusk og kunde derfor ikke flyve saa stærkt som de andre Svaler, som da fløj bort, langt bort til de varme Lande. Den var da til sidst falden ned paa Jorden, men mere kunde den ikke huske og vidste slet ikke, hvorledes den var kommen her.</p>

  <p>Hele Vinteren blev den nu hernede, og Tom melise var god imod den og holdt saa meget af den; hverken Muldvarpen eller Markmusen fik det mindste at vide derom, for de kunde jo ikke lide den stakkels fattige Svale.</p>

  <p>Saa snart Foraaret kom, og Solen varmede ind i Jorden, sagde Svalen Farvel til Tommelise, der aabnede Hullet, som Muldvarpen havde gjort ovenover. Solen skinnede saa dejligt ind til dem, og Svalen spurgte, om hun ikke vilde følge med, hun kunde sidde paa dens Ryg, de vilde flyve langt ud i den grønne Skov. Men Tommelise vidste, det vilde bedrøve den gamle Markmus, om hun saaledes forlod hende.</p>

  <p>»Nej, jeg kan ikke!« sagde Tommelise. »Far vel, far vel! du gode, nydelige Pige!« sagde Svalen og fløj ud i Solskinnet. Tom melise saa efter den, og Vandet kom i hendes Øjne, for hun holdt saa meget af den stakkels Svale.</p>

  <p>»Kvivit, kvivit!« sang Fuglen og fløj ind i den grønne Skov. &mdash;</p>

  <p>Tommelise var saa bedrøvet. Hun fik slet ikke Lov at komme ud i det varme Solskin; Kornet, der var saaet paa Ageren, hen over Markmusens Hus, vokste ogsaa højt op i Vejret, det var en hel tyk Skov for den stakkels lille Pige, som jo kun var en Tomme lang.</p>

  <p>»Nu skal du i Sommer sy paa dit Udstyr!« sagde Markmusen til hende, for nu havde Naboen, den kedelige Muldvarp i den sorte Fløjls Pels, friet til hende. »Du skal have baade uldent og Linned! Du skal have at sidde og ligge paa, naar du bliver Muldvarpens Kone!«</p>

  <p>Tommelise maatte spinde paa Haandten, og Markmusen lejede fire Edderkopper til at spinde og væve Nat og Dag.</p>

  <div class="newpage" id="page-48">
    &nbsp;
  </div>

  <p>Hver Aften gjorde Muldvarpen Visit og snakkede da altid om, at naar Sommeren fik Ende, saa skinnede Solen ikke nær saa varmt, den brændte jo nu Jorden fast som en Sten; ja, naar Sommeren var ude, saa skulde Brylluppet staa med Tommelise; men hun var slet ikke fornøjet, for hun holdt ikke noget af den kedelige Muldvarp. Hver Morgen, naar Solen stod op, og hver Aften, naar den gik ned, listede hun sig ud i Døren, og naar saa Vinden skille Toppene af Kornet ad, saa at hun kunde se den blaa Himmel, tænkte hun paa, hvor lyst og smukt der var herude, og ønskede saa meget, at hun igen maatte faa den kære Svale at se; men den kom aldrig mere, den fløj vist langt borte i den smukke grønne Skov.</p>

  <p>Da det nu blev Efteraar, havde Tommelise hele sit Udstyr færdigt.</p>

  <p>»Om fire Uger skal du have Bryllup!« sagde Markmusen til hende. Men Tom mel ise græd og sagde, hun vilde ikke have den kedelige Muldvarp.</p>

  <p>»Sniksnak!« sagde Markmusen, »gør dig ikke obsternasig, for ellers skal jeg bide dig med min hvide Tand! Det er jo en dejlig Mand, du faar! Hans sorte Fløjls Pels har Dronningen selv ikke Mage til! Han har baade i Køkken og Kælder. Tak du Gud for ham!«</p>

  <p>Saa skulde de have Bryllup. Muldvarpen var allerede kommen for at hente Tom melise, hun skulde bo med ham dybt nede under Jorden, aldrig komme ud i den varme Sol, for den kunde han ikke lide. Det stakkels Barn var saa bedrøvet, hun skulde nu sige den smukke Sol Farvel, som hun dog hos Markmusen havde faaet Lov at se paa i Døren.</p>

  <p>»Far vel, du klare Sol!« sagde hun og rakte Armene højt op i Vejret, gik ogsaa en lille Smule uden for Markmusens Hus; thi nu var Kornet høstet, og her stod kun de tørre Stubbe. »Far vel, far vel!« sagde hun og slog sine smaa Arme om en lille rød Blomst, der stod. »Hils den kære Svale fra mig, dersom du faar ham at se!«</p>

  <p>»Kvivit, kvivit!« sagde det i det samme over hendes Hoved; hun saa op, det var Svalen, der just kom forbi. Saa</p>

  <div class="newpage" id="page-49">
    &nbsp;
  </div>

  <p>snart den saa Tommelise, blev den saa fornøjet; hun fortalte den, hvor nødig hun vilde have den stygge Muldvarp til Mand, og at hun saa skulde bo dybt under Jorden, hvor Solen aldrig skinnede. Hun kunde ikke lade være at græde derved.</p>

  <p>»Nu kommer den kolde Vinter,« sagde Svalen, »jeg flyver langt bort til de varme Lande, vil du følge med mig? Du kan sidde paa min Ryg! Bind dig kun fast med dit Liv-baand, saa flyve vi bort fra den stygge Muldvarp og hans mørke Stue, langt bort over Bjergene til de varme Lande, hvor Solen skinner smukkere end her, hvor der altid er Sommer og dejlige Blomster. Flyv kun med mig, du søde lille Tommelise, som har reddet mit Liv, da jeg laa forfrossen i den mørke Jordkælder!«</p>

  <p>»Ja, jeg vil følge med dig!« sagde Tommelise og satte sig op paa Fuglens Ryg, med Fødderne paa dens udbredte Vinge, bandt sit Bælte fast i en af de stærkeste Fjer, og saa fløj Svalen højt op i Luften, over Skov og over Sø, højt op over de store Bjerge, hvor der altid ligger Sne, og Tom melise frøs i den kolde Luft, men saa krøb hun ind under Fuglens varme Fjer og stak kun det lille Hoved frem for at se al den Dejlighed under sig.</p>

  <p>Saa kom de til de varme Lande. Der skinnede Solen meget klarere end her, Himlen var to Gange saa høj, og paa Grøfter og Gærder vokste de dejligste grønne og blaa Vindruer. I Skovene hang Citroner og Appelsiner, her duftede af Myrter og Krusemynter, og paa Landevejen løb de dejligste Børn og legede med store, brogede Sommerfugle. Men Svalen fløj endnu længer bort, og det blev smukkere og smukkere. Under de pragtfulde grønne Træer ved den blaa Sø stod et skinnende hvidt Marmorslot fra de gamle Tider, Vinrankerne snoede sig op om de høje Piller; der øverst oppe vare mange Svalereder, og i en af disse boede Svalen, som bar Tom melise.</p>

  <p>»Her er mit Hus!« sagde Svalen; »men vil du nu selv søge dig een af de prægtigste Blomster ud, som gro dernede,</p>

  <p>H. C. Andersen: Eventyr og Historier. 4</p>

  <div class="newpage" id="page-50">
    &nbsp;
  </div>

  <p>saa skal jeg sætte dig der, og du skal faa det saa velsignet, du vil ønske dig det!«</p>

  <p>»Det var dejligt!« sagde hun og klappede med de smaa Hænder.</p>

  <p>Der laa en stor, hvid Marmorsøjle, som var falden om paa Jorden og knækket i tre Stykker, men mellem disse vokste de smukkeste store, hvide Blomster. Svalen fløj ned med Tom mel i se og satte hende paa et af de brede Blade; men hvor forundret blev hun ikke! der sad en lille Mand midt i Blomsten, saa hvid og gennemsigtig, som om han var af Glas; den nydeligste Guldkrone havde han paa Hovedet og de dejligste klare Vinger paa Skuldrene, selv var han ikke større end Tomme lise. Han var Blomstens Engel. I hver Blomst boede der saadan en lille Mand eller Kone, men denne var Konge over dem alle sammen.</p>

  <p>»Gud, hvor han er smuk!« hviskede Tommelise til Svalen. Den lille Prins blev ganske forskrækket for Svalen, thi den var jo en hel Kæmpefugl imod ham, der var saa lille og fin, men da han saa Tom melise, blev han saa glad, hun var den allersmukkeste Pige, han endnu havde set. Derfor tog han sin Guldkrone af sit Hoved og satte den paa hendes, spurgte, hvad hun hed, og om hun vilde være hans Kone, saa skulde hun blive Dronning over alle Blomsterne! Ja, det var rigtignok en Mand, anderledes, end Skruptudsens Søn og Muldvarpen med den sorte Fløjels Pels. Hun sagde derfor Ja til den dejlige Prins, og fra hver Blomst kom en Dame eller Herre, saa yndige, at det var en Lyst; hver bragte Tommelise en Present, men den bedste af alle var et Par smukke Vinger af en stor, hvid Flue; de bleve hæftede paa Tommelises Ryg, og saa kunde hun ogsaa flyve fra Blomst til Blomst; der var saadan en Glæde, og Svalen sad oppe i sin Rede og sang for dem, saa godt den kunde, men i Hjertet var den dog bedrøvet, for den holdt saa meget af Tommelise og vilde aldrig have været skilt fra hende.</p>

  <p>»Du skal ikke hedde Tom m e 1 i s e!« sagde Blomstens Engel til hende, »det er et stygt Navn, og du er saa smuk. Vi ville kalde dig Maja!«</p>

  <div class="newpage" id="page-51">
    &nbsp;
  </div>

  <p>TOMMELISE.</p>

  <p>51</p>

  <p>»Far vel! far vel!« sagde Svalen og fløj igen bort fra de varme Lande, langt bort tilbage til Danmark; der havde den en lille Rede over Vindnet, hvor Manden bor, som kan fortælle Eventyr, for ham sang den »kvivit, kvivit!« derfra have vi hele Historien.</p>

  <p class="illus"><img alt="picture12" src="../Images/picture12.jpg" /></p>

  <div class="newpage" id="page-52">
    &nbsp;
  </div>

  <p class="illus"><img alt="picture13" src="../Images/picture13.jpg" /></p>

  <p>J/f 7 C</p>

  <p>Den uartige Dreng.</p>

  <p>eh var engang en gammel Digter, saadan en rigtig god gammel Digter. En Aften, han sad hjemme, blev det et forskrækkelig ondt Vejr udenfor; Regnen skyllede ned, men den gamle Digter sad lunt og godt ved sin Kakkelovn, hvor Ilden brændte, og Æblerne snurrede.</p>

  <p>»Der bliver da ikke en tør Traad paa de Stakler, som ere ude i det Vejr!« sagde han, for han var saadan en god Digter.</p>

  <p>»Oh, luk mig op! jeg fryser og er saa vaad!« raabte et lille Barn udenfor. Det græd og bankede paa Døren, medens Regnen skyllede ned, og Blæsten ruskede i alle Vinduer.</p>

  <p>»Du lille Stakkel!« sagde den gamle Digter og gik hen at lukke Døren op. Der stod en lille Dreng; han var ganske nøgen, og Vandet drev af hans lange, gule Haar. Han rystede af Kulde; var han ikke kommen ind, havde han vist maattet dø i det onde Vejr.</p>

  <p>»Du lille Stakkel!« sagde den gamle Digter og tog ham ved Haanden. »Kom du til mig, saa skal jeg nok faa dig varmet! Vin og et Æble skal du faa, for du er en dejlig Dreng!</p>

  <div class="newpage" id="page-53">
    &nbsp;
  </div>

  <p>Det var han ogsaa. Hans Øjne saa ud som to klare Stjerner, og skønt Vandet flød ned ad hans gule Haar, krøllede det sig dog saa smukt. Han saa ud som et lille Englebarn, men var saa bleg af Kulde og rystede over sin hele Krop. I Haanden havde han en dejlig Flitsbue, men den var ganske fordærvet af Regnen; alle Kulørerne paa de smukke Pile løb ud i hverandre af det vaade Vejr.</p>

  <p>Den gamle Digter satte sig ved Kakkelovnen, tog den lille Dreng paa sit Skød, vred Vandet af hans Haar, varmede hans Hænder i sine og kogte sød Vin til ham; saa kom han sig, fik røde Kinder, sprang ned paa Gulvet og dansede rundt om den gamle Digter.</p>

  <p>»Du er en lystig Dreng!« sagde den gamle. »Hvad hedder du?«</p>

  <p>»Jeg hedder Amor!« svarede han, »kender du mig ikke? Der ligger min Flitsbue! den skyder jeg med, kan du tro! Se, nu bliver Vejret godt udenfor; Maanen skinner!«</p>

  <p>»Men din Flitsbue er fordærvet!« sagde den gamle Digter.</p>

  <p>»Det var slemt!« sagde den lille Dreng, tog den op og saa paa den. »Oh, den er allerede tør, har slet ikke lidt nogen Skade! Strengen sidder ganske stram! nu skal jeg prøve den!« Saa spændte han den, lagde en Pil paa, sigtede og skød den gode, gamle Digter lige ind i Hjertet. »Kan du nu se, at min Flitsbue ikke var fordærvet!« sagde han, lo ganske højt og løb sin Vej. Den uartige Dreng! saaledes at skyde paa den gamle Digter, der havde lukket ham ind i den varme Stue, været saa god imod ham og givet ham den dejlige Vin og det bedste Æble.</p>

  <p>Den gode Digter laa paa Gulvet og græd, han var virkelig skudt lige ind i Hjertet, og saa sagde han: »Fy! hvor den Amor er en uartig Dreng! det skal jeg fortælle til alle gode Børn, at de kunne tage sig i Agt og aldrig lege med ham, for han gør dem Fortræd!«</p>

  <p>Alle de gode Børn, Piger og Drenge, han fortalte det til, tog sig saadan i Agt for den slemme Amor, men han narrede dem alligevel, for han er saa udspekuleret! Naar Studenterne gaa fra Forelæsninger, saa løber han ved Siden af dem, med</p>

  <div class="newpage" id="page-54">
    &nbsp;
  </div>

  <p>DEN UARTIGE DRENG.</p>

  <p>en Bog under Armen og en sort Kjole paa. De kunne slet ikke kende ham, og saa tage de ham under Armen og tro, det er ogsaa en Student, men saa stikker han dem Pilen ind i Brystet. Naar Pigerne gaa fra Præsten, og naar de staa paa Kirkegulvet, saa er han ogsaa efter dem. Ja, han er alle Tider efter Folk! Han sidder i den store Lysekrone paa Teatret og brænder i lys Lue, saa Folk tro, det er en Lampe, men de mærke siden noget andet. Han løber i Kongens Have og paa Volden! ja, han har engang skudt din Fader og Moder lige ind i Hjertet! Spørg dem kun ad, saa skal du høre, hvad de sige. Ja, det er en slem Dreng, den Amor, ham skal du aldrig have noget med at gøre! han er efter alle Folk. Tænk engang, han skød endogsaa en Pil paa gamle Bedstemoder, men det er længe siden, det er gaaet over; men saadant noget glemmer hun aldrig. Fy, den slemme Amor! Men nu kender du ham! veed, hvad han er for en uartig Dreng!</p>

  <p class="illus"><img alt="picture14" src="../Images/picture14.jpg" /></p>

  <div class="newpage" id="page-55">
    &nbsp;
  </div>

  <p class="illus"><img alt="picture15" src="../Images/picture15.jpg" /></p>

  <p>Rej sekam meraten.</p>

  <p>Den stakkels Johannes var saa bedrøvet, for hans Fader var meget syg og kunde ikke leve. Der var slet ingen uden de to inde i den lille Stue; Lampen paa Bordet var ved at brænde ud, og det var ganske sildigt paa Aftenen. &mdash;</p>

  <p>»Du var en god Søn, Johannes!« sagde den syge Fader, »Vor Herre vil nok hjælpe dig frem i Verden!« og han saa med alvorlige, milde Øjne paa ham, trak Vejret ganske dybt og døde; det var, ligesom om han sov. Men Johannes græd, nu havde han slet ingen i hele Verden, hverken Fader eller Moder, Søster eller Broder. Den stakkels Johannes! Han laa paa sine Knæ foran Sengen og kyssede den døde Faders Haand, græd saa mange salte Taarer, men til sidst lukkede hans Øjne sig, og han sov ind med Hovedet paa den haarde Sengefjæl.</p>

  <p>Da drømte han en underlig Drøm; han saa, hvor Sol og Maane nejede for ham, og han saa sin Fader frisk og sund igen og hørte ham le, som han altid lo, naar han var rigtig fornøjet. En dejlig Pige, med Guldkrone paa sit lange, smukke Haar, rakte Johannes Haanden, og hans Fader sagde: »Ser du, hvilken Brud du har faaet? Hun er den dejligste i hele</p>

  <div class="newpage" id="page-56">
    &nbsp;
  </div>

  <p>Verden.« Saa vaagnede han, og alt det smukke var borte, hans Fader laa død og kold i Sengen, der var slet ingen hos dem; den stakkels Johannes!</p>

  <p>Ugen derefter blev den døde begravet; Johannes gik tæt bag Kisten, kunde nu ikke mere faa den gode Fader at se, som havde holdt saa meget af ham; han hørte, hvor de kastede Jorden ned paa Kisten, saa nu det sidste Hjørne af den, men ved den næste Skuffe Jord, der blev kastet ned, var det ogsaa borte; da var det, ligesom hans Hjerte vilde gaa i Stykker, saa bedrøvet var han. Rundt om sang de en Psalme, det klang saa smukt, og Taarerne kom Johannes i Øjnene, han græd, og det gjorde godt i hans Sorg. Solen skinnede dejligt paa de grønne Træer, ligesom den vilde sige: »Du skal ikke være saa bedrøvet, Johannes! kan du se, hvor smuk blaa Himlen er; deroppe er nu din Fader og beder den gode Gud, at det altid maa gaa dig vel!«</p>

  <p>»Jeg vil altid være god!« sagde Johannes, »saa kommer jeg ogsaa op i Himlen til min Fader, og hvor det vil blive en Glæde, naar vi se hinanden igen! Hvor der vil være meget, jeg kan fortælle ham, og han vil igen vise mig saa mange Ting, lære mig saa meget af alt det dejlige i Himlen, ligesom han lærte mig her paa Jorden. Oh, hvor det vil blive en Glæde!«</p>

  <p>Johannes tænkte sig det saa tydeligt, at han smilte derved, medens Taarerne endnu løb ham ned over Kinderne. De smaa Fugle sad oppe i Kastanietræerne og kvidrede: »kvivit, kvivit!« devare saa fornøjede, skønt de jo vare med ved Begravelsen, men de vidste nok, at den døde Mand nu var oppe i Himlen, havde Vinger, langt smukkere og større end deres, var nu lykkelig, fordi han havde været god her paa Jorden, og derover vare de fornøjede. Johannes saa, hvor de fløj fra de grønne Træer, langt ud i Verden, og han fik da ogsaa saadan Lyst til at flyve med. Men først skar han et stort Trækors til at sætte paa sin Faders Grav, og da han om Aftenen bragte det derhen, var Graven pyntet med Sand og Blomster; det havde fremmede Folk gjort, for de holdt saa meget af den kære Fader, som nu var død.</p>

  <div class="newpage" id="page-57">
    &nbsp;
  </div>

  <p>Tidlig næste Morgen pakkede Johannes sin lille Bylt sammen, gemte i sit Bælte hele sin Arvepart, der var halvtredsindstyve Rigsdaler og et Par Sølvskillinger, dermed vilde han vandre ud i Verden. Men først gik han hen paa Kirke-gaarden til sin Faders Grav, læste sit »Fadervor« og sagde: »Far vel, du kære Fader! Jeg vil altid være et godt Menneske, og saa tør du nok bede den gode Gud, at det maa gaa mig godt!«</p>

  <p>Ude paa Marken, hvor Johannes gik, stod alle Blomsterne saa friske og dejlige i det varme Solskin, og de nikkede i Vinden, ligesom om de vilde sige: »Velkommen i det grønne! Er her ikke nydeligt?« Men Johannes drejede sig endnu engang om for at se den gamle Kirke, hvor han, som lille Barn, var døbt, hvor han hver Søndag med sin gamle Fader havde været i Kirke og sunget sin Psalme; da saa han højt oppe i et af Hullerne i Taarnet Kirkenissen staa med sin lille røde, spidse Hue, han skyggede for sit Ansigt med den bøjede Arm, da ellers Solen skar ham i Øjnene. Johannes nikkede Farvel til ham, og den lille Nisse svingede sin røde Hue, lagde Haanden paa Hjertet og kyssede mange Gange paa Fingrene for at vise, hvor godt han ønskede ham det, og at han ret maatte gøre en lykkelig Rejse.</p>

  <p>Johannes tænkte paa, hvor meget smukt han nu skulde faa at se i den store, prægtige Verden, og gik længer og længer bort, saa langt, som han aldrig før havde været; han kendte slet ikke de Byer, han kom igennem, eller de Mennesker, han mødte, nu var han langt ude mellem fremmede.</p>

  <p>Den første Nat maatte han lægge sig at sove i en Høstak paa Marken, anden Seng havde han ikke. Men det var just nydeligt, syntes han, Kongen kunde ikke have det pænere. Den hele Mark med Aaen, Høstakken og saa den blaa Himmel ovenover var just et smukt Sovekammer. Det grønne Græs med de smaa røde og hvide Blomster var Gulvtæppe, Hyldebuskene og de vilde Rosenhækker vare Blomsterbuketter, og som Vandfad havde han hele Aaen med det klare, friske Vand, hvor Sivene nejede og sagde baade god Aften og god Morgen. Maanen var en rigtig stor Natlampe, højt oppe</p>

  <div class="newpage" id="page-58">
    &nbsp;
  </div>

  <p>under det blaa Loft, og den stak ikke Ild i Gardinerne; Johannes kunde sove ganske roligt, og han gjorde det ogsaa, vaagnede først igen, da Solen stod op, og alle de smaa Fugle rundt omkring sang: »God Morgen! god Morgen! Er du ikke oppe?«</p>

  <p>Klokkerne ringede til Kirke, det var Søndag; Folk gik hen at høre Præsten, og Johannes fulgte med dem, sang en Psalnie og hørte Guds Ord, og det var ham, ligesom han var i sin egen Kirke, hvor han var døbt og havde sunget Psalmer med sin Fader.</p>

  <p>Ude paa Kirkegaarden var der saa mange Grave, og paa nogle vokste der højt Græs. Da tænkte Johannes paa sin Faders Grav, der ogsaa maatte komme til at se ud som disse, nu han ikke kunde luge og pynte den. Han satte sig da ned og rykkede Græsset af, rejste Trækorsene op, der vare faldne om, og lagde Kransene, som Vinden havde revet bort fra Gravene, igen paa deres Sted, idet han tænkte, maaske at en gør det samme ved min Fadeis Grav, nu jeg ikke kan gøre det!</p>

  <p>Uden for Kirkegaardsporten stod en gammel Tigger og støttede sig paa sin Krykke, Johannes gav ham de Sølvskillinger, han havde, og gik saa lykkelig og fornøjet længere frem, ud i den vide Verden.</p>

  <p>Mod Aften blev det et forskrækkelig ondt Vejr, Johannes skyndte sig for at komme under Tag, men det blev snart mørk Nat; da naaede han endelig en lille Kirke, der laa ganske ensomt oppe paa en Høj; Døren stod til Lykke paa Klem, og han smuttede ind; her vilde han blive, til det onde Vejr lagde sig.</p>

  <p>»Her vil jeg sætte mig i en Krog!« sagde han, »jeg er ganske træt og kan nok trænge til at hvile mig lidt!« saa satte han sig ned, foldede sine Hænder og læste sin Aftenbøn, og inden han vidste af det, sov og drømte han, mens det lynede og tordnede udenfor.</p>

  <p>Da han vaagnede igen, var det midt ud paa Natten, men det onde Vejr var trukket over, og Maanen skinnede ind ad Vinduerne til ham. Midt paa Kirkegulvet stod der en aaben</p>

  <div class="newpage" id="page-59">
    &nbsp;
  </div>

  <p>Ligkiste med en død Mand i, for han var endnu ikke begravet. Johannes var slet ikke bange, for han havde en god Samvittighed, og han vidste nok, at de døde gør ingen noget; det er levende, onde Mennesker, der gør Fortræd. Saadanne to levende, slemme Folk stod tæt ved den døde Mand, der var sat herind i Kirken, før han blev lagt ned i Graven; de vilde gøre ham Fortræd, ikke lade ham ligge i sin Ligkiste, men kaste ham uden for Kirkedøren, den stakkels døde Mand.</p>

  <p>»Hvorfor vil I gøre det?« spurgte Johannes, »det er ondt og slemt, lad ham sove i Jesu Navn!«</p>

  <p>»O Sniksnak!« sagde de to fæle Mennesker, »han har narret os! Han skylder os Penge, dem kunde han ikke betale, og nu er han oven i Købet død, saa faa vi ikke en Skilling, derfor vil vi rigtig hævne os, han skal ligge som en Hund uden for Kirkedøren!«</p>

  <p>»Jeg har ikke mer end halvtredsindstyve Rigsdaler!« sagde Johannes, »det er hele min Arvepart, men den vil jeg gerne give eder, naar I vil ærligt love mig at lade den stakkels døde Mand i Fred. Jeg skal nok komme ud af det uden de Penge; jeg har sunde, stærke Lemmer, og Vor Herre vil altid hjælpe mig.«</p>

  <p>»Ja,« sagde de hæslige Mennesker, »naar du saaledes vil betale hans Gæld, skal vi saamænd ikke gøre ham noget, det kan du være vis paa!« og saa tog de Pengene, Johannes gav dem, lo ordentlig ganske højt over hans Godhed og gik deres Vej; men Johannes lagde Liget til Rette igen i Kisten, foldede Hænderne paa det, sagde Farvel og gik nok saa tilfreds gennem den store Skov.</p>

  <p>Rundt omkring, hvor Maanen kunde skinne ind imellem Træerne, saa han de yndigste smaa Alfer lege nok saa lystigt; de lod sig ikke forstyrre, de vidste nok, han var et godt, uskyldigt Menneske, og det er kun de onde Folk, der ikke maa faa Alferne at se. Nogle af dem vare ikke større end en Finger og havde deres lange, gule Haar hæftet op med Guldkamme, to og to gyngede de paa de store Dugdraaber, der laa paa Bladene og det høje Græs; somme Tider trillede</p>

  <div class="newpage" id="page-60">
    &nbsp;
  </div>

  <p>Draaben, saa faldt de ned mellem de lange Græsstraa, og der blev en Latter og Støj af de andre Smaapnslinger. Det var uhyre morsomt! De sang, og Johannes kendte ganske tydeligt alle de smukke Viser, han havde lært som lille Dreng. Store, brogede Edderkopper, med Sølvkroner paa Hovedet, maatte fra den ene Hæk til den anden spinde lange Hængebroer og Paladser, der, da den fine Dug faldt paa, saa ud som skinnende Glas i det klare Maaneskin. Saaledes varede det ved, lige til Solen stod op. De smaa Alfer krøb da ind i Blomsterknopperne, og Vinden tog i deres Broer og Slotte, der da fløj hen i Luften som store Spindelvæv.</p>

  <p>Johannes var nu kommen ud af Skoven, da en stærk Mandsstemme raabte bagved ham: »Holla, Kammerat! hvorhen gælder Bejsen?«</p>

  <p>»Ud i den vide Verden!« sagde Johannes. »Jeg har hverken Fader eller Moder, er en fattig Knøs, men Vor Herre hjælper mig nok!«</p>

  <p>»Jeg vil ogsaa ud i den vide Verden!« sagde den fremmede Mand. »Skal vi to gøre Følgeskab?«</p>

  <p>»Ja nok!« sagde Johannes, og saa fulgtes de ad. De kom snart til at holde meget af hinanden, for de vare gode Mennesker begge to. Men Johannes mærkede nok, at den fremmede var meget klogere end han, han havde været næsten hele Verden rundt og vidste at fortælle om alt det mulige, der er til.</p>

  <p>Solen var allerede højt oppe, da de satte sig under et stort Træ for at spise deres Frokost; i det samme kom der en gammel Kone. Oh, hun var saa gammel og gik ganske krum, støttede sig paa en Krykkestok og havde paa sin Ryg et Knippe Brænde, som hun havde samlet i Skoven. Hendes Forklæde var hæftet op, og Johannes saa, at tre store Ris af Bregner og Pilekviste stak ud fra det. Idet hun var ganske nær ved dem, gled hendes ene Fod, hun faldt om og gav et højt Skrig, for hun havde brækket sit Ben, den stakkels gamle Kone.</p>

  <p>Johannes vilde straks, at de skulde bære hende hjem, hvor hun boede, men den fremmede lukkede sin Vadsæk op,</p>

  <div class="newpage" id="page-61">
    &nbsp;
  </div>

  <p>tog en Krukke frem og sagde, at han havde her en Salve, der straks kunde gøre hendes Ben helt og raskt, saa at hun selv kunde gaa hjem, og det som om hun aldrig havde brækket Benet. Men derfor vilde han ogsaa, at hun skulde forære ham de tre Ris, hun havde i sit Forklæde.</p>

  <p>»Det er godt betalt!« sagde den gamle og nikkede ganske underligt med Hovedet; hun vilde ikke saa meget gerne af med sine Ris, men det var heller ikke saa rart at ligge med Benet brækket; saa gav hun ham Risene, og lige saa snart han havde gnedet Salven paa Benet, rejste ogsaa den gamle Mutter sig op og gik meget raskere end for. Det kunde den Salve gøre. Men den var heller ikke at faa paa Apoteket.</p>

  <p>»Hvad vil du med de Ris?« spurgte Johannes nu sin Rej s e k a m m e r at.</p>

  <p>»Det er tre pæne Urtekoste!« sagde han, »dem kan jeg just lide, for jeg er en løjerlig Fyr!«</p>

  <p>Saa gik de endnu et godt Stykke.</p>

  <p>»Nej, hvor det trækker op!« sagde Johannes og pegede ligefrem; »det er nogle forskrækkelige tykke Skyer!«</p>

  <p>»Nej,« sagde Rejsekammeraten, »det er ikke Skyer, det er Bjergene, de dejlige store Bjerge, hvor man kommer helt op over Skyen i den friske Luft! Det er herligt, kan du tro! I Morgen ere vi vist saa langt ude i Verden!«</p>

  <p>Det var ikke saa nær ved, som det saa ud; de behøvede en hel Dag at gaa, før de kom til Bjergene, hvor de sorte Skove vokste lige op mod Himlen, og hvor der var Stene lige saa store som en hel By; det vilde rigtignok blive en svær Tur at komme der helt over, men derfor gik ogsaa Johannes og Rejsekammeraten ind i et Værtshus for at hvile sig godt og samle Kræfter til Marchen i Morgen.</p>

  <p>Nede i den store Skænkestue i Værtshuset vare saa mange Mennesker samlede, for der var en Mand, som gjorde Dukke-komedie; han havde just stillet sit lille Teater op, og Folk sad rundt omkring for at se den Komedie, men allerforrest havde en gammel, tyk Slagter taget Plads, og det den allerbedste ; hans store Bulbider, uh, den saa glubsk ud, sad ved Siden af ham og gjorde Øjne ligesom alle de andre.</p>

  <div class="newpage" id="page-62">
    &nbsp;
  </div>

  <p>Nu begyndte Komedien, og det var en pæn Komedie med en Konge og en Dronning, de sad paa en Fløjels Trone, havde Guldkroner paa Hovedet og lange Slæb paa Kjolerne, for det havde de Raad til. De nydeligste Trædukker med Glasøjne og store Knebelsbarter stod ved alle Døre og lukkede op og i, for at der kunde komme frisk Luft i Stuen. Det var just en dejlig Komedie, og den var slet ikke sørgelig, men lige idet Dronningen rejste sig op og gik hen ad Gulvet, saa &mdash; ja Gud maa vide, hvad den store Bulbider tænkte; men da den tykke Slagter ikke holdt paa ham, gjorde han et Spring lige ind paa Teatret, tog Dronningen midt i hendes tynde Liv, saa det sagde »knik, knak!« Det var ganske forskrækkeligt!</p>

  <p>Den stakkels Mand, som gjorde den hele Komedie, blev saa forskrækket og saa bedrøvet for sin Dronning, for det var den allernydeligste Dukke, han havde, og nu havde den ækle Bulbider bidt Hovedet af hende; men da Folk siden gik bort, sagde den fremmede, han, som var kommen med Johannes, at han nok skulde gøre hende i Stand, og saa tog han sin Krukke frem og smurte Dukken med den Salve, han hjalp den stakkels gamle Kone med, da hun havde brækket sit Ben. Lige saa snart Dukken var smurt, blev den straks hel igen, ja, den kunde endogsaa selv røre alle sine Lemmer, man behøvede slet ikke at trække i Snoren; Dukken var som et levende Menneske, paa det nær at den ikke kunde tale. Manden, som havde det lille Dukketeater, blev saa fornøjet, nu behøvede han slet ikke at holde paa den Dukke, den kunde jo danse af sig selv. Det var der ingen af de andre, der kunde.</p>

  <p>Da det siden blev Nat, og alle Folk i Værtshuset vare gaaede i Seng, var der een, der sukkede saa forskrækkelig dybt og blev saa længe ved, saa de alle sammen stod op for at se, hvem det kunde være. Manden, der havde gjort Komedie, gik hen til sit lille Teater, for det var derinde, at nogen sukkede. Alle Trædukkerne laa imellem hverandre, Kongen og alle Drabanterne, og det var dem, som sukkede saa ynkeligt og stirrede med deres store Glasøjne, for de vilde saa gerne blive smurt lidt ligesom Dronningen, at de ogsaa kunde komme til at røre sig af sig selv. Dronningen lagde sig lige ned paa</p>

  <div class="newpage" id="page-63">
    &nbsp;
  </div>

  <p>sine Knæ og rakte sin dejlige Guldkrone i Vejret, mens hun bad: »Tag kun den, men smør min Gemal og mine Hoffolk! &lt; da kunde den stakkels Mand, der ejede Komedien og alle Dukkerne, ikke lade være at græde, for det gjorde ham virkelig saa ondt for dem; han lovede straks Rejsekammeraten, at han vilde give ham alle de Penge, han tik for sin Komedie næste Aften, naar han bare vilde smøre fire, fem af hans pæneste Dukker; men Rejsekammeraten sagde, at han forlangte slet ikke andet end den store Sabel, han havde ved sin Side, og da han fik den, smurte han seks Dukker, der straks dansede og det saa nydeligt, at alle Pigerne, de levende Menneskepiger, som saa derpaa, gav sig til at danse med. Kusken og Kokkepigen dansede, Tjeneren og Stuepigen, alle de fremmede, og Ildskuffen og Ildklemmen; men de to faldt om, lige idet de gjorde de første Spring, &mdash; jo, det var en lystig Nat. &mdash;</p>

  <p>Næste Morgen gik Johannes med sin Rejsekammerat bort fra dem alle sammen og op ad de høje Bjerge og igennem de store Granskove. De kom saa højt op, at Kirketaarnene dybt under dem til sidst saa ud som smaa røde Bær, nede i alt det grønne, og de kunde se saa langt bort, mange, mange Mile, hvor de aldrig havde været. &mdash; Saa meget smukt af den dejlige Verden havde Johannes aldrig før set paa een Gang, og Solen skinnede saa varmt fra den friske blaa Luft, han hørte ogsaa Jægerne blæse paa Valdhorn inde mellem Bjergene, saa smukt og velsignet, at han fik Vandet i Øjnene af Glæde og kunde ikke lade være at sige: »Du gode Vor Herre! jeg kunde kysse dig, fordi du er saa god imod os alle sammen og har givet os al den Dejlighed, der er i Verden!«</p>

  <p>Rejsekammeraten stod ogsaa med foldede Hænder og saa ud over Skoven og Byerne, i det varme Solskin. I det samme klang det forunderligt dejligt over deres Hoveder, de saa op i Vejret: en stor, hvid Svane svævede i Luften; den var saa smuk og sang, som de aldrig før havde hørt nogen Fugl synge; men det blev mere og mere svagt, den bøjede sit Hoved og sank ganske langsomt ned for deres Fødder, hvor den laa død, den smukke Fugl.</p>

  <div class="newpage" id="page-64">
    &nbsp;
  </div>

  <p>»To saa dejlige Vinger,« sagde Rejsekammeraten, »saa hvide og store, som de, Fuglen har, ere Penge værd, dem vil jeg tage med mig! kan du nu se, at det var godt, jeg fik en Sabel!« og saa hug han med eet Slag begge Vingerne af den døde Svane, dem vilde han beholde.</p>

  <p>De rejste nu mange, mange Mile frem over Bjergene, til de til sidst foran sig saa en stor Stad med over hundrede Taarne, der skinnede som Sølv i Solskinnet; midt i Byen var et prægtigt Marmorslot, tækket med det røde Guld, og her boede Kongen.</p>

  <p>Johannes og Rejsekammeraten vilde ikke straks gaa ind i Byen, men bleve i Værtshuset udenfor, at de kunde pynte sig, thi de vilde se pæne ud, naar de kom paa Gaden. Værten fortalte dem, at Kongen var saadan en god Mand, der aldrig gjorde noget Menneske noget, hverken det ene eller det andet, men at hans Datter, ja, Gud bevare os! det var en slem Prinsesse. Dejlighed havde hun nok af, ingen kunde være saa smuk og indtagende som hun, men hvad hjalp det, hun var en slem, ond Heks, der var Skyld i, at saa mange dejlige Prinser havde mistet deres Liv. &mdash; Alle Mennesker havde hun givet Lov at fri til hende; enhver kunde komme, enten han var en Prins eller en Stodder, det kunde være lige eet og det samme; han skulde bare gætte tre Ting, hun spurgte ham om; kunde han det, saa vilde hun gifte sig med ham, og han skulde være Konge over det hele Land, naar hendes Fader døde; men kunde han ikke gætte de tre Ting, saa lod hun ham hænge eller halshugge, saa slem og ond var den dejlige Prinsesse. Hendes Fader, den gamle Konge, var saa bedrøvet derover, men han kunde ikke forbyde hende at være saa ond, for han havde een Gang sagt, han vilde aldrig have det mindste at gøre med hendes Kærester, hun kunde selv gøre, ligesom hun vilde. Hver Gang der kom en Prins og skulde gætte for at faa Prinsessen, saa kunde han ikke komme ud af det, og saa blev han hængt eller halshugget; de havde jo varet ham i Tide, han kunde lade være at fri. Den gamle Konge var saa bedrøvet over al den Sorg og Elendighed, at han en hel Dag om Aaret laa paa Knæ, med alle sine Soldater,</p>

  <div class="newpage" id="page-65">
    &nbsp;
  </div>

  <p>og bad, at Prinsessen maatte blive god, men det vilde hun slet ikke. De gamle Koner, som drak Brændevin, farvede det ganske sort, før de drak det, saaledes sørgede de, og mere kunde de ikke gøre.</p>

  <p>»Den hæslige Prinsesse!« sagde Johannes, »hun skulde virkelig have Ris, det kunde hun have godt af. Bare jeg var den gamle Konge, hun skulde nok komme til at spytte røde Grise!«</p>

  <p>I det samme hørte de Folk udenfor raabe Hurra. Prinsessen kom forbi, og hun var virkelig saa dejlig, at alle Folk glemte, hvor ond hun var, derfor raabte de Hurra. Tolv dejlige Jomfruer, alle sammen i hvide Silkekjoler, og med en Guldtulipan i Haanden, red paa kulsorte Heste ved Siden af hende; Prinsessen selv havde en kridhvid Hest, pyntet med Diamanter og Rubiner, hendes Ridedragt var af det pure Guld, og Pisken, hun havde i Haanden, saa ud, som den var en Solstraale; Guldkronen paa Hovedet var ligesom smaa Stjerner oppe fra Himlen, og Kaaben var syet af over tusinde dejlige Sommerfuglevinger; alligevel var hun meget smukkere end alle hendes Klæder.</p>

  <p>Da Johannes fik hende at se, blev han saa rød i sit Ansigt som et dryppende Blod, og han kunde knap sige et eneste Ord; Prinsessen saa jo ganske ud som den dejlige Pige med Guldkrone paa, han havde drømt om den Nat, hans Fader var død. Han fandt hende saa smuk og kunde ikke lade være at holde saa meget af hende. Det var bestemt ikke sandt, sagde han, at hun kunde være en ond Heks, der lod Folk hænge eller halshugge, naar de ikke kunde gætte, hvad hun forlangte af dem. »Enhver har jo Lov at fri til hende, endogsaa den fattigste Stodder, jeg vil virkelig gaa op paa Slottet! for jeg kan ikke lade være!«</p>

  <p>De sagde alle sammen, at det skulde han ikke gøre, det vilde bestemt gaa ham ligesom alle de andre. Rejsekammeraten raadede ham ogsaa derfra, men Johannes mente, det gik nok godt, børstede sine Sko og sin Kjole, vaskede Ansigt og Hænder, kæmmede sit smukke, gule Haar og gik saa ganske alene ind til Byen og op paa Slottet.</p>

  <p>H. C. Andersen: Eventyr og Historier. 5</p>

  <div class="newpage" id="page-66">
    &nbsp;
  </div>

  <p>»Kom ind!« sagde den gamle Konge, da Johannes bankede paa Døren. &mdash; Johannes lukkede op, og den gamle Konge, i Slaabrok og broderede Tøfler, kom ham i Møde, Guldkronen havde han paa Hovedet, Scepteret i den ene Haand og Guldæblet i den anden. »Bi lidt!« sagde han og fik Æblet op under Armen for at kunne række Johannes Haanden. Men saa snart han fik at høre, det var en Frier, begyndte han saaledes at græde, at baade Scepter og Æble faldt paa Gulvet, og han maatte tørre Øjnene i sin Slaabrok. Den stakkels gamle Konge!</p>

  <p>»Lad være!« sagde han, »det gaar dig galt ligesom alle de andre. Nu skal du bare se!« saa førte han Johannes ud i Prinsessens Lysthave; der saa forskrækkeligt ud! Oppe i hvert Træ hang tre, fire Kongesønner, der havde friet til Prinsessen, men ikke kunnet gætte de Ting, hun havde sagt dem. Hver Gang det blæste, ranglede alle Knoglerne, saa de smaa Fugle bleve forskrækkede og turde aldrig komme ind i den Have; alle Blomsterne vare bundne op med Menneskeben, og i Urtepotterne stod Dødningehoveder og grinte. Det var rigtignok en Have for en Prinsesse.</p>

  <p>»Her kan du se!« sagde den gamle Konge, »det vil gaa dig ligesom alle de andre, du her ser, lad derfor heller være! Du gør mig virkelig ulykkelig, for jeg tager mig det saa nær!«</p>

  <p>Johannes kyssede den gode, gamle Konge paa Haanden og sagde, det gik nok godt, for han holdt saa meget af den dejlige Prinsesse.</p>

  <p>I det samme kom Prinsessen selv med alle sine Damer ridende ind i Slotsgaarden, de gik derfor ud til hende og sagde god Dag. Hun var rigtignok dejlig, rakte Johannes Haanden, og han holdt endnu meget mere af hende end før, hun kunde bestemt ikke være en slem, ond Heks, som alle Folk sagde om hende. De gik op i Salen, og de smaa Pager præsenterede Syltetøj og Pebernødder for dem, men den gamle Konge var saa bedrøvet, han kunde slet ikke spise noget, og Pebernødderne vare ham ogsaa for haarde.</p>

  <p>Det blev nu bestemt, at Johannes skulde komme igen op paa Slottet næste Morgen, da vilde Dommerne og hele</p>

  <div class="newpage" id="page-67">
    &nbsp;
  </div>

  <p>REJSEKAMMERATEN.</p>

  <p>67</p>

  <p>Raadet være forsamlede og høre, hvorledes han kom ud af det med at gætte. Kom han godt ud af det, saa skulde han endnu komme to Gange til, men der var endnu aldrig nogen,</p>

  <p class="illus"><img alt="picture16" src="../Images/picture16.jpg" /></p>

  <p>som havde gættet den første Gang, og saa maatte de miste Livet,</p>

  <p>Johannes var slet ikke bedrøvet for, hvorledes det vilde gaa ham, han var just fornøjet, tænkte kun paa den dejlige</p>

  <div class="newpage" id="page-68">
    &nbsp;
  </div>

  <p>Prinsesse og troede ganske vist, at den gode Gud nok hjalp ham, men hvorledes, det vidste han slet ikke og vilde heller ikke tænke derpaa. Han dansede hen ad Landevejen, da han gik tilbage til Værtshuset, hvor Rejsekammeraten ventede paa ham.</p>

  <p>Johannes kunde ikke blive færdig med at fortælle, hvor nydelig Prinsessen havde været imod ham, og hvor dejlig hun var; han længtes allerede saa meget efter den næste Dag, han skulde derind paa Slottet og forsøge sin Lykke med at gætte.</p>

  <p>Men Rejsekammeraten rystede med Hovedet og var ganske bedrøvet. »Jeg holder saa meget af dig!« sagde han, »vi kunde endnu have været længe sammen, og nu skal jeg allerede miste dig! Du stakkels kære Johannes, jeg kunde gerne græde, men jeg vil ikke forstyrre din Glæde den sidste Aften maaske, vi ere sammen. Vi ville være lystige, rigtig lystige; i Morgen, naar du er borte, har jeg Lov til at græde!«</p>

  <p>Alle Folk inde i Byen havde straks faaet at vide, at der var kommet en ny Frier til Prinsessen, og der var derfor en stor Bedrøvelse. Komediehuset blev lukket, alle Kagekonerne bandt sort Flor om deres Sukkergrise, Kongen og Præsterne laa paa Knæ i Kirken, der var saadan en Bedrøvelse, for det kunde jo ikke gaa Johannes bedre, end det var gaaet alle de andre Friere.</p>

  <p>Ud paa Aftenen lavede Rejsekammeraten en stor Bolle Punch og sagde til Johannes, at nu skulde de være rigtig lystige og drikke Prinsessens Skaal. Men da Johannes havde drukket to Glas, blev han saa søvnig, det var ham ikke muligt at holde Øjnene oppe, han maatte falde i Søvn. Rejsekammeraten løftede ham ganske sagte op fra Stolen og lagde ham hen i Sengen, og da det saa blev mørk Nat, tog han de to store Vinger, han havde hugget af Svanen, bandt dem fast paa sine Skuldre, det største Ris, han havde faaet af den gamle Kone, der faldt og brækkede Benet, stak han i sin Lomme, lukkede Vinduet op og fløj saa ind over Byen, lige hen til Slottet, hvor han satte sig i en Krog oppe under det Vindue, der gik ind til Prinsessens Sovekammer.</p>

  <div class="newpage" id="page-69">
    &nbsp;
  </div>

  <p>Det var ganske stille i hele Byen; nu slog Klokken tre Kvarter til tolv, Vinduet gik op, og Prinsessen fløj i en stor, hvid Kaabe og med lange, sorte Vinger hen over Byen, ud til et stort Bjerg; men Rejsekammeraten gjorde sig usynlig, saaledes at hun slet ikke kunde se ham, fløj bag efter og piskede paa Prinsessen med sit Ris, saa at der ordentlig kom Blod, hvor han slog. Uh, det var en Fart helt igennem Luften, Vinden tog i hendes Kaabe, der bredte sig ud til alle Sider ligesom et stort Skibssejl, og Maanen skinnede igennem den.</p>

  <p>»Hvor det hagler! hvor det hagler!« sagde Prinsessen ved hvert Slag, hun fik af Riset, og det kunde hun have godt af. Endelig kom hun da ud til Bjerget og bankede paa. Det rullede ligesom Torden, idet Bjerget aabnede sig, og Prinsessen gik derind, Rejsekammeraten fulgte med, for slet ingen kunde se ham, han var usynlig. De gik gennem en stor, lang Gang, hvor Væggene gnistrede ganske forunderligt, det var over tusinde gloende Edderkopper, der løb op og ned ad Muren og lyste ligesom Ild. Nu kom de i en stor Sal, bygget af Sølv og Guld, Blomster, saa store som Solsikker, røde og blaa, skinnede fra Væggene, men ingen kunde plukke de Blomster, for Stilkene vare fæle, giftige Slanger, og Blomsterne vare Ild, der stod dem ud af Munden. Hele Loftet var besat med skinnende Sankt-Hans-Orme og himmelblaa Flagermus, der slog med de tynde Vinger; det saa ganske forunderligt ud. Midt paa Gulvet var en Trone, baaren af fire Hestebenrade, som havde Seletøj af de røde Ild-Edderkopper, Tronen selv var af mælkehvidt Glas, og Puderne til at sidde paa vare smaa, sorte Mus, der bed hinanden i Halen. Oven over den var et Tag af rosenrødt Spindelvæv, besat med de nydeligste smaa, grønne Fluer, der skinnede som Ædelstene. Midt paa Tronen sad en gammel Trold, med Krone paa det stygge Hoved og et Scepter i Haanden. Han kyssede Prinsessen paa hendes Pande, lod hende sidde ved Siden af sig paa den kostbare Trone, og nu begyndte Musikken. Store, sorte Græshopper spillede paa Mundharpe, og Uglen slog sig selv paa Maven, for den havde ingen Tromme. Det var en løjerlig</p>

  <div class="newpage" id="page-70">
    &nbsp;
  </div>

  <p>Koncert. Smaa bitte Nisser, med en Lygtemand paa Huen, dansede rundt i Salen. Ingen kunde se Rejsekammeraten, han havde stillet sig lige bag ved Tronen og hørte og saa alle Ting. Hoffolkene, som nu ogsaa kom ind, vare saa pæne og fornemme, men den, der rigtig kunde se, mærkede nok, hvorledes de havde det. Det var ikke andet end Kosteskafter med Kaalhoveder paa, som Trolden havde hekset Liv i og givet de broderede Klæder. Men det kunde jo ogsaa være det samme, de brugtes kun til Stads.</p>

  <p>Da der nu var danset noget, fortalte Prinsessen til Trolden, at hun havde faaet en ny Frier, og spurgte derfor, hvad hun vel skulde tænke paa at spørge ham om næste Morgen, naar han kom op paa Slottet.</p>

  <p>»Hør!« sagde Trolden, »nu skal jeg sige dig noget! Du skal tage noget meget let, for saa falder han slet ikke paa det. Tænk du paa din ene Sko. Det gætter han ikke. Lad saa Hovedet hugge af ham, men glem ikke, naar du i Morgen Nat kommer herud igen til mig, at bringe mig hans Øjne, for dem vil jeg spise!«</p>

  <p>Prinsessen nejede ganske dybt og sagde, hun skulde ikke glemme Øjnene. Trolden lukkede nu Bjerget op, og hun fløj hjem igen, men Rejsekammeraten fulgte med og pryglede hende saa stærkt med Riset, at hun sukkede ganske dybt over det stærke Hagelvejr og skyndte sig alt hvad hun kunde med at komme igennem Vinduet ind i sit Sovekammer; men Rejsekammeraten fløj tilbage til Kroen, hvor Johannes endnu sov, løste sine Vinger af og lagde sig ogsaa paa Sengen, for han kunde sagtens være træt.</p>

  <p>Det var ganske tidligt paa Morgenen, da Johannes vaagnede, Rejsekammeraten stod ogsaa op og fortalte, at han i Nat havde drømt en meget underlig Drøm om Prinsessen og hendes ene Sko, og bad ham derfor endelig at spørge, om Prinsessen ikke skulde have tænkt paa sin ene Sko. For det var jo det, han havde hørt af Trolden inde i Bjerget, men han vilde ikke fortælle Johannes noget derom, men bad ham bare at spørge, om hun havde tænkt paa sin ene Sko.</p>

  <div class="newpage" id="page-71">
    &nbsp;
  </div>

  <p>»Jeg kan lige saa godt spørge om det ene, som om det andet,« sagde Johannes, »maaske kan det være ganske rigtigt hvad du har drømt, for jeg tror nu alle Tider, Vor Herre hjælper mig nok! Men jeg vil dog sige dig Farvel, for gætter jeg galt, faar jeg dig aldrig mere at se!«</p>

  <p>Saa kyssede de hinanden, og Johannes gik ind til Byen og op paa Slottet. Hele Salen var ganske fyldt med Mennesker, Dommerne sad i deres Lænestole og havde Ederduns-dyner under Hovedet, for de havde saa meget at tænke paa. Den gamle Konge stod op og tørrede sine Øjne i et hvidt Lommetørklæde. Nu traadte Prinsessen ind, hun var endnu meget dejligere end i Gaar og hilsede saa kærligt til dem alle sammen, men Johannes gav hun Haanden og sagde: »God Morgen, du!«</p>

  <p>Nu skulde Johannes til at gætte, hvad hun havde tænkt paa. Gud, hvor hun saa venligt paa ham, men lige idet hun hørte ham sige: den ene Sko, blev hun kridhvid i Ansigtet og rystede over sin hele Krop, men det kunde ikke hjælpe hende noget, for han havde gættet rigtigt.</p>

  <p>Hille den! hvor den gamle Konge blev glad; han slog en Kolbøtte, saa det stod efter, og alle Folk klappede i Hænderne for ham og for Johannes, der nu havde gættet rigtigt den første Gang.</p>

  <p>Rejsekammeraten straalede af Fornøjelse, da han fik at vide, hvor godt det var gaaet af; men Johannes lukkede sine Hænder sammen og takkede den gode Gud, der vist nok vilde hjælpe ham igen de to andre Gange. Næste Dag skulde der allerede gættes igen.</p>

  <p>Aftenen gik ligesom den i Gaar. Da Johannes sov, fløj Rejsekammeraten efter Prinsessen ud til Bjerget og pryglede hende endnu stærkere end forrige Gang, for nu havde han taget to Ris; ingen fik ham at se, og han hørte alle Ting. Prinsessen vilde tænke paa sin Handske, og det fortalte han til Johannes, ligesom om det var en Drøm, Johannes kunde da nok gætte rigtigt, og der blev saadan en Glæde paa Slottet. Hele Hoffet slog Kolbøtter, ligesom de havde set Kongen gøre den første Gang; men Prinsessen laa paa Sofaen</p>

  <div class="newpage" id="page-72">
    &nbsp;
  </div>

  <p>og vilde ikke sige et eneste Ord. Nu kom det an paa, om Johannes kunde gætte den tredie Gang. Gik det godt, skulde han jo have den dejlige Prinsesse og arve det hele Kongerige, naar den gamle Konge døde; gættede han galt, saa skulde han miste sit Liv, og Trolden vilde spise hans smukke blaa Øjne.</p>

  <p>Aftenen før gik Johannes tidlig i sin Seng, læste sin Aftenbøn og sov saa ganske roligt; men Rejsekammeraten spændte Vingerne paa sin Ryg, bandt Sablen ved sin Side og tog alle tre Ris med sig og fløj saa til Slottet.</p>

  <p>Det var ganske bælgmørk Nat, det stormede, saa Tagstenene fløj af Husene, og Træerne inde i Haven, hvor Benradene hang, svajede ligesom Siv, naar det blæste; det lynede hvert Øjeblik, og Tordenen rullede, ligesom om det kun var et eneste Skrald, der varede hele Natten. Nu slog Vinduet op, og Prinsessen fløj ud; hun var saa bleg som en død, men hun lo ad det onde Vejr, syntes, det var ikke stærkt nok, hendes hvide Kaabe hvirvlede rundt i Luften ligesom et stort Skibssejl, men Rejsekammeraten piskede hende saadan med sine tre Ris, saa Blodet dryppede ned paa Jorden, og hun til sidst næppe kunde flyve længer. Endelig kom hun da ud til Bjerget.</p>

  <p>»Det hagler og stormer,« sagde hun; »aldrig har jeg været ude i saadant et Vejr.«</p>

  <p>»Man kan ogsaa faa for meget af det gode,« sagde Trolden. Nu fortalte hun ham, at Johannes ogsaa havde gættet rigtigt anden Gang; gjorde han nu det samme i Morgen, da havde han vundet, og hun kunde aldrig mere komme ud til ham i Bjerget, skulde aldrig kunne gøre saadanne Troldkunster som før; derfor var hun ganske bedrøvet.</p>

  <p>»Han skal ikke kunne gætte,« sagde Trolden, »jeg skal nok finde paa noget, han aldrig har tænkt paa! eller ogsaa maa han være en større Troldmand end jeg. Men nu ville vi være lystige!« og saa tog han Prinsessen i begge Hænder, og de dansede rundt med alle de smaa Nisser og Lygtemænd, der vare i Stuen; de røde Edderkopper sprang lige saa lystigt op og ned ad Væggen, det saa ud, som Ildblomsterne</p>

  <div class="newpage" id="page-73">
    &nbsp;
  </div>

  <p>gnistrede. Uglen slog paa Tromme, Faarekyllingerne peb, og de sorte Græshopper blæste paa Mundharpe. Det var et lystigt Bal! &mdash;</p>

  <p>Da de nu havde danset længe nok, maatte Prinsessen hjem, for ellers kunde hun blive savnet paa Slottet; Trolden sagde, han nok vilde følge hende, saa vare de dog saa længe sammen endnu.</p>

  <p>De fløj da af Sted i det onde Vejr, og Rejsekammeraten sled sine tre Ris op paa deres Rygstykker; aldrig havde Trolden været ude i saadant et Hagelvejr. Uden for Slottet sagde han Farvel til Prinsessen og hviskede i det samme til hende: »Tænk paa mit Hoved,« men Rejsekammeraten hørte det nok, og lige i det Øjeblik Prinsessen smuttede igennem Vinduet ind i sit Sovekammer, og Trolden vilde vende om igen, greb han ham i hans lange, sorte Skæg og hug med Sablen hans ækle Troldhoved af lige ved Skuldrene, saa Trolden ikke engang fik det selv at se; Kroppen kastede han ud i Søen til Fiskene, men Hovedet dykkede han kun ned i Vandet og bandt det saa ind i sit Silkelommetørklæde, tog det med hjem i Værtshuset og lagde sig til at sove.</p>

  <p>Næste Morgen gav han Johannes Lommetørklædet, men sagde, han ikke maatte løse det op, før Prinsessen spurgte, hvad det var, hun havde tænkt paa.</p>

  <p>Der var saa mange Mennesker i den store Sal paa Slottet, at de stod op paa hverandre ligesom Radiser, der ere bundne i et Knippe. Raadet sad i deres Stole med de bløde Hovedpuder, og den gamle Konge havde ny Klæder paa, Guldkronen og Scepteret var poleret, det saa stadseligt ud; men Prinsessen var ganske bleg og havde en kulsort Kjole paa, ligesom hun skulde til Begravelse.</p>

  <p>»Hvad har jeg tænkt paa?« sagde hun til Johannes, og straks løste han Lommetørklædet op og blev selv ganske forskrækket, da han saa det fæle Troldhoved. Det gøs i alle Mennesker, for det var forskrækkeligt at se, men Prinsessen sad ligesom et Stenbillede og kunde ikke sige et eneste Ord; til sidst rejste hun sig op og gav Johannes Haanden, for han havde jo gættet rigtigt; hun saa hverken paa den ene</p>

  <div class="newpage" id="page-74">
    &nbsp;
  </div>

  <p>REJSEKAMMERATEN.</p>

  <p>eller den anden, men sukkede ganske dybt: »Nu er du min Herre! I Aften vil vi holde Bryllup!«</p>

  <p class="illus"><img alt="picture17" src="../Images/picture17.jpg" /></p>

  <p>»Det kan jeg lide!« sagde den gamle Konge, »saaledes skal vi have det!« Alle Folk raabte Hurra, Vagtparaden gjorde Musik i Gaderne, Klokkerne ringede, og Kagekonerne tog det sorte Flor af deres Sukkergrise, for nu var der Glæde. Tre</p>

  <div class="newpage" id="page-75">
    &nbsp;
  </div>

  <p>hele stegte Okser, fyldte med Ænder og Høns, bleve satte midt paa Torvet, enhver kunde der skære sig et Stykke; i Vandspringene sprang den dejligste Vin, og købte man en Skillings Kringle hos Bageren, fik man seks store Boller i Tilgift og det Boller med Rosiner i.</p>

  <p>Om Aftenen var hele Byen illumineret, og Soldaterne skød med Kanoner, og Drengene med Knaldperler, og der blev spist og drukket, klinket og sprunget oppe paa Slottet, alle de fornemme Herrer og dejlige Frøkener dansede med hverandre; man kunde langt borte høre, hvor de sang:</p>

  <p>»Her er' saa mange smukke Piger, som vil ha'e dem en Svingom, de begærer Tamburmarchen, smukke Pige vend dig om. Danser og tramper, saa Skosaalerne falde a!«</p>

  <p>Men Prinsessen var jo en Heks endnu og holdt slet ikke noget af Johannes; det huskede Rejsekammeraten paa, og derfor gav han Johannes tre Fjer af Svanevingerne og en lille Flaske med nogle Draaber i, sagde til ham, at han skulde lade sætte ved Brudesengen et stort Kar, fyldt med Vand, og naar da Prinsessen vilde stige op i Sengen, skulde han give hende et lille Stød, saa hun faldt ned i Vandet, hvor han skulde dykke hende tre Gange, efter først at have kastet Fjerene og Draaberne deri, saa vilde hun blive fri for sin Trolddom og komme til at holde saa meget af ham.</p>

  <p>Johannes gjorde alt, hvad Rejsekammeraten havde raadet ham; Prinsessen skreg ganske højt, idet han dykkede hende ned under Vandet, og sprællede ham under Hænderne, som en stor, kulsort Svane med gnistrende Øjne; da hun anden Gang kom op over Vandet igen, var Svanen hvid, paa en eneste sort Ring nær, den havde om Halsen. Johannes bad fromt til Vor Herre og lod Vandet tredie Gang spille hen over Fuglen, og i samme Øjeblik forvandledes den til den dejligste Prinsesse. Hun var endnu smukkere end før og</p>

  <div class="newpage" id="page-76">
    &nbsp;
  </div>

  <p>REJSEKAMMERATEN.</p>

  <p>takkede ham med Taarer i sine dejlige Øjne, fordi han havde hævet hendes Fortryllelse.</p>

  <p>Næste Morgen kom den gamle Konge med hele sin Hofstat, og der var en Gratuleren til langt op paa Dagen; til allersidst kom da Rejsekammeraten, han havde sin Stok i Haanden og Vadsækken paa Nakken. Johannes kyssede ham saa mange Gange, sagde, han maatte ikke rejse bort, han skulde blive hos ham, thi han var jo Skyld i hele hans Lykke. Men Rejsekammeraten rystede med Hovedet og sagde saa mildt og venligt: »Nej, nu er min Tid omme. Jeg har kun betalt min Gæld. Kan du huske den døde Mand, de onde Mennesker vilde gøre Fortræd. Du gav alt, hvad du ejede, for at han kunde have Ro i sin Grav. Den døde er jeg!«</p>

  <p>I det samme var han borte. &mdash;</p>

  <p>Brylluppet varede nu en hel Maaned, Johannes og Prinsessen holdt saa meget af hinanden, og den gamle Konge levede mange fornøjede Dage og lod deres smaa bitte Børn ride Ranke paa sit Knæ og lege med sit Scepter; men Johannes var Konge over hele Riget.</p>

  <p class="illus"><img alt="picture18" src="../Images/picture18.jpg" /></p>

  <div class="newpage" id="page-77">
    &nbsp;
  </div>

  <p class="illus"><img alt="picture19" src="../Images/picture19.jpg" /></p>

  <p>Den lille Havfrue.</p>

  <p>Langt ude i Havet er Vandet saa blaat, som Bladene paa den -i dejligste Kornblomst, og saa klart, som det reneste Glas, men det er meget dybt, dybere end noget Ankertov naaer, mange Kirketaarne maatte stilles oven paa hverandre for at række fra Bunden op over Vandet. Dernede bo Havfolkene. Nu maa man slet ikke tro, at der kun er den nøgne, hvide Sandbund; nej, der vokse de forunderligste Træer og Planter, som ere saa smidige i Stilk og Blade, at de ved den mindste Bevægelse af Vandet røre sig, ligesom om de vare levende. Alle Fiskene, smaa og store, smutte imellem Grenene, ligesom heroppe Fuglene i Luften. Paa det allerdybeste Sted ligger Havkongens Slot, Murene ere af Koraller og de lange, spidse Vinduer af det allerklareste Rav, men Taget er Muslingskaller, der aabne og lukke sig, eftersom Vandet gaar; det ser dejligt ud; thi i hver ligge straalende Perler, een eneste vilde være stor Stads i en Dronnings Krone.</p>

  <p>Havkongen dernede havde i mange Aar været Enkemand, men hans gamle Moder holdt Hus for ham; hun var en klog Kone, men stolt af sin Adel, derfor gik hun med tolv Østers paa Halen, de andre fornemme maatte kun bære seks. &mdash; Ellers fortjente hun megen Ros, især fordi hun holdt saa</p>

  <div class="newpage" id="page-78">
    &nbsp;
  </div>

  <p>meget af de smaa Havprinsesser, hendes Sønnedøtre. De vare seks dejlige Børn, men den yngste var den smukkeste af dem alle sammen, hendes Hud var saa klar og skær som et Rosenblad, hendes Øjne saa blaa som den dybeste Sø, men ligesom alle de andre havde hun ingen Fødder, Kroppen endte i en Fiskehale.</p>

  <p>Hele den lange Dag kunde de lege nede i Slottet, i de store Sale, hvor levende Blomster vokste ud af Væggene. De store Ravvinduer bleve lukkede op, og saa svømmede Fiskene ind til dem, ligesom hos os Svalerne flyve ind, naar vi lukke op, men Fiskene svømmede lige hen til de smaa Prinsesser, spiste af deres Haand og lod sig klappe.</p>

  <p>Uden for Slottet var en stor Have med ildrøde og mørke-blaa Træer, Frugterne straalede som Guld, og Blomsterne som en brændende Ild, idet de altid bevægede Stilk og Blade. Jorden selv var det fineste Sand, men blaat, som Svovllue. Over det hele dernede laa et forunderligt blaat Skær; man skulde snarere tro, at man stod højt oppe i Luften og kun saa Himmel over og under sig, end at man var paa Havets Bund. I Blikstille kunde man øjne Solen, den syntes en Purpurblomst, fra hvis Bæger det hele Lys udstrømmede.</p>

  <p>Hver af de smaa Prinsesser havde sin lille Plet i Haven, hvor hun kunde grave og plante, som hun selv vilde; een gav sin Blomsterplet Skikkelse af en Hvalfisk, en anden syntes bedre om, at hendes lignede en lille Havfrue, men den yngste gjorde sin ganske rund ligesom Solen og havde kun Blomster, der skinnede røde som den. Hun var et underligt Barn, stille og eftertænksom, og naar de andre Søstre pyntede op med de forunderligste Ting, de havde faaet fra strandede Skibe, vilde hun kun, foruden de rosenrøde Blomster, som lignede Solen der højt oppe, have en smuk Marmorstøtte, en dejlig Dreng var det, hugget ud af den hvide, klare Sten og ved Stranding kommen ned paa Havbunden. Hun plantede ved Støtten en rosenrød Grædepil, den vokste herligt og hang med sine friske Grene ud over den, ned mod den blaa Sandbund, hvor Skyggen viste sig violet og var i Bevægelse ligesom Grenene; det saa ud, som om Top og Rødder legede at kysse hinanden.</p>

  <div class="newpage" id="page-79">
    &nbsp;
  </div>

  <p>DEN LILLE HAVFRUE.</p>

  <p>79</p>

  <p>Ingen Glæde var hende større end at høre om Menneske-verdenen derovenfor; den gamle Bedstemoder maatte tortælle alt det, hun vidste om Skibe og Byer, Mennesker og Dyr, især syntes det hende forunderligt dejligt, at oppe paa Jorden</p>

  <p class="illus"><img alt="picture20" src="../Images/picture20.jpg" /></p>

  <p>duftede Blomsterne, det gjorde de ikke paa Havets Bund, og at Skovene vare grønne, og de Fisk, som der saas mellem Grenene, kunde synge saa højt og dejligt, saa det var en Lyst; det var de smaa Fugle, som Bedstemoderen kaldte Fisk, for ellers kunde de ikke forstaa hende, da de ikke havde set en Fugl.</p>

  <div class="newpage" id="page-80">
    &nbsp;
  </div>

  <p>»Naar I fylde eders femten Aar,« sagde Bedstemoderen, »saa skulle I faa Lov til at dykke op af Havet, sidde i Maaneskin paa Klipperne og se de store Skibe, som sejle forbi, Skove og Byer skulle I se!«</p>

  <p>I Aaret, som kom, var den ene af Søstrene femten Aar, men de andre, &mdash; ja den ene var et Aar yngre end den anden, den yngste af dem havde altsaa endnu hele fem Aar, før hun turde komme op fra Havets Bund og se, hvorledes det saa ud hos os. Men den ene lovede den anden at fortælle, hvad hun havde set og fundet dejligst den første Dag; thi deres Bedstemoder fortalte dem ikke nok, der var saa meget, de maatte have Besked om.</p>

  <p>Ingen var saa længselsfuld som den yngste, just hun, som havde længst Tid at vente, og som var saa stille og tankefuld. Mangen Nat stod hun ved det aabne Vindue og saa op igennem det mørkeblaa Vand, hvor Fiskene slog med deres Finner og Hale. Maane og Stjerner kunde hun se, rigtignok skinnede de ganske blege, men gennem Vandet saa de meget større ud end for vore Øjne; gled der da ligesom en sort Sky hen under dem, da vidste hun, at det enten var en Hvalfisk, som svømmede over hende, eller ogsaa et Skib med mange Mennesker; de tænkte vist ikke paa, at en dejlig lille Havfrue stod nedenfor og rakte sine hvide Hænder op imod Kølen.</p>

  <p>Nu var da den ældste Prinsesse femten Aar og turde stige op over Havfladen.</p>

  <p>Da hun kom tilbage, havde hun hundrede Ting at fortælle, men det dejligste, sagde hun, var at ligge i Maaneskin paa en Sandbanke i den rolige Sø og se tæt ved Kysten den store Stad, hvor Lysene blinkede ligesom hundrede Stjerner, høre Musikken og den Larm og Støj af Vogne og Mennesker, se de mange Kirketaarne og Spir og høre, hvor Klokkerne ringede; just fordi hun ikke kunde komme derop, længtes hun allermest efter alt dette.</p>

  <p>Oh! hvor hørte ikke den yngste Søster efter, og naar hun siden om Aftenen stod ved det aabne Vindue og saa op igennem det mørkeblaa Vand, tænkte hun paa den store Stad</p>

  <div class="newpage" id="page-81">
    &nbsp;
  </div>

  <p>mod al den Larm og Støj, og da Syntes hun al kunne hore Kirkeklokkerne ringe ned til sig.</p>

  <p>Aaret efter fik den anden Søster Lov til at stige op igennem Vandel og svømme, hvorhen hun vilde. Hun dykkede op, just idet Solen gik ned, og det Syn fandt hun var det dejligste. Hele Himlen havde set ud som Guld, sagde hun, og Skyerne, ja, deres Dejlighed kunde hun ikke nok beskrive 1 røde og violette havde de sejlet hen over hende, men langt hurtigere end de, fløj, som et langt, hvidt Slør, en Flok af vilde Svaner hen over Vandel, hvor Solen stod; hun svømmede hen imod den, men den sank, og Rosenskæret slukkedes paa Havfladen og Skyerne.</p>

  <p>Aaret efter kom den tredie Søster derop, hun var d^n dristigste af dem alle, derfor svømmede hun op ad en bred Flod, der løb i Havet. Dejlige grønne Høje med Vinranker saa hun, Slotte og Gaarde tittede frem mellem prægtige Skove; hun hørte, hvor alle Fuglene sang, og Solen skinnede saa varmt, at hun tit maatte dykke under Vandet for at køle sit brændende Ansigt. I en lille Bugt traf hun en hel Flok smaa Menneskebørn; ganske nøgne løb de og plaskede i Vandet, hun vilde lege med dem, men de løb forskrækkede deres Vej, og der kom et lille sort Dyr, det var en Hund, men hun havde aldrig før set en Hund, den gøede saa forskrækkeligt ad hende, at hun blev angest og søgte ud i den aabne Sø, men aldrig kunde hun glemme de prægtige Skove, de grønne Høje og de nydelige Børn, som kunde svømme paa Vandet, skønt de ingen Fiskehale havde.</p>

  <p>Den fjerde Søster var ikke saa dristig, hun blev midt ude paa det vilde Hav og fortalte, at der var just det dejligste; man saa mange Mile bort rundt omkring sig, og Himlen ovenover stod ligesom en stor Glasklokke. Skibe havde hun set, men langt borte, de saa ud som Strandmaager, de morsomme Delfiner havde slaaet Kolbøtter, og de store Hvalfiske havde sprøjtet Vand op af deres Næsebor, saa at det havde set ud som hundrede Vandspring rundt om.</p>

  <p>Nu kom Turen til den femte Søster; hendes Fødselsdag var netop om Vinteren, og derfor saa hun, hvad de andre</p>

  <p>H. C. Andersen: Eventvr og Historier. G</p>

  <div class="newpage" id="page-82">
    &nbsp;
  </div>

  <p>ikke havde set første Gang. Søen tøg sig ganske grøn ud, og rundt om svømmede der store Isbjerge, hvert saa ud som en Perle, sagde hun, og var dog langt større end de Kirke-taarne, Menneskene byggede. I de forunderligste Skikkelser viste de sig og glimrede som Diamanter. Hun havde sat sig paa et af de største, og alle Sejlere krydsede forskrækkede uden om, hvor hun sad og lod Blæsten flyve med sit lange Haar; men ud paa Aftenen blev Himlen overtrukken med Skyer, det lynede og tordnede, medens den sorte Sø løftede de store Isblokke højt op og lod dem skinne ved de stærke Lyn. Paa alle Skibe tog man Sejlene ind, der var en Angest og Gru, men hun sad rolig paa sit svømmende Isbjerg og saa den blaa Lynstraale slaa i Siksak ned i den skinnende Sø.</p>

  <p>Den første Gang en af Søstrene kom over Vandet, var enhver altid henrykt over det ny og smukke, hun saa, men da de nu, som voksne Piger, havde Lov at stige derop, naar de vilde, blev det dem ligegyldigt, de længtes igen efter Hjemmet, og efter en Maaneds Forløb sagde de, at nede hos dem var dog allersmukkest, og der var man saa rart hjemme.</p>

  <p>Mangen Aftenstund tog de fem Søstre hverandre i Armene og steg i Række op over Vandet; dejlige Stemmer havde de, smukkere end noget Menneske, og naar det da trak op til en Storm, saa de kunde tro, at Skibe maatte forlise, svømmede de foran Skibene og sang saa dejligt om, hvor smukt der var paa Havets Bund, og bad Søfolkene ikke være bange for at komme derned; men disse kunde ikke forstaa Ordene, de troede, at det var Stormen, og de fik heller ikke Dejligheden dernede at se, thi naar Skibet sank, druknede Menneskene og kom kun som døde til Havkongens Slot.</p>

  <p>Naar Søstrene saaledes om Aftenen, Arm i Arm, steg bojl op igennem Havet, da stod den lille Søster ganske alene tilbage og saa efter dem, og det var, som om hun skulde græde, men Havfruen har ingen Taarer, og saa lider hun meget mere.</p>

  <p>»Ak, var jeg dog femten Aarl« sagde hun, »jeg veed, at jeg ret vil komme til at holde af denne Verden derovenfor og af Menneskene, som bygge og bo deroppe!«</p>

  <div class="newpage" id="page-83">
    &nbsp;
  </div>

  <p>DEN LILLE HAVFRUE. &lt;S«'J</p>

  <p>Endelig var hun da de lem len Aar.</p>

  <p>»Se nu have vi dig fra Haanden,« sagde hendes Bedstemoder, den gamle Enkedronning. »Kom nu, lad mig pynte dig ligesom dine andre Søstre!« og hun satte hende en Krans af hvide Lillier paa Haaret, men hvert Blad i Blomsten var det halve af en Perle; og den gamle lod otte store Østers klemme sig fast ved Prinsessens Hale for at vise hendes høje Stand.</p>

  <p>»Det gør saa ondt!« sagde den lille Havfrue.</p>

  <p>»Ja, man maa lide noget for Stadsen!« sagde den gamle.</p>

  <p>Oh! hun vilde saa gerne have rystet hele denne Pragt af sig og lagt den tunge Krans; hendes røde Blomster i Haven klædte hende meget bedre, men hun turde nu ikke gøre det om. »Far vel!« sagde hun og steg saa let og klar, som en Boble, op gennem Vandet.</p>

  <p>Solen var lige gaaet ned, idet hun løftede sit Hoved op over Havet, men alle Skyerne skinnede endnu som Roser og Guld, og midt i den blegrøde Luft straalede Aftenstjernen saa klart og dejligt, Luften var mild og frisk, og Havet blikstille. Der laa et stort Skib med tre Master, et eneste Sejl var kun oppe, thi ikke en Vind rørte sig, og rundt om i Tovværket og paa Stængerne sad Matroser. Der var Musik og Sang, og alt som Aftenen blev mørkere, tændtes hundrede brogede Lygter; de saa ud, som om alle Nationers Flag vajede i Luften. Den lille Havfrue svømmede lige hen til Kahytsvinduet, og hver Gang Vandet løftede hende i Vejret, kunde hun se ind ad de spejlklare Ruder, hvor saa mange pyntede Mennesker stod, men den smukkeste var dog den unge Prins med de store sorte Øjne, han var vist ikke meget over seksten Aar, det var hans Fødselsdag, og derfor skete al denne Stads. Matroserne dansede paa Dækket, og da den unge Prins traadte derud, steg over hundrede Raketter op i Luften, de lyste som den klare Dag, saa den lille Havfrue blev ganske forskrækket og dykkede ned under Vandet, men hun stak snart Hovedet igen op, og da var det, ligesom om alle Himlens Stjerner faldt ned til hende. Aldrig havde hun set saa-danne Ildkunster. Store Sole snurrede rundt, prægtige Ildfisk</p>

  <div class="newpage" id="page-84">
    &nbsp;
  </div>

  <p>svingede sig i den blaa Luft, og alting skinnede tilbage fra den klare, stille Sø. Paa Skibet selv var saa lyst, at man kunde se hvert lille Tov, sagtens Menneskene. Oh, hvor dog den unge Prins var smuk, og han trykkede Folkene i Haan-den, lo og smilte, mens Musikken klang i den dejlige Nat.</p>

  <p>Det blev silde, men den lille Havfrue kunde ikke vende sine Øjne bort fra Skibet og fra den dejlige Prins. De brogede Lygter bleve slukkede, Raketterne steg ikke mere i Vejret, der lød heller ingen flere Kanonskud, men dybt nede i Havet summede og brummede det; hun sad imedens paa Vandet og gyngede op og ned, saa at hun kunde se ind i Kahytten; men Skibet tog stærkere Fart, det ene Sejl bredte sig ud efter det andet, nu gik Bølgerne stærkere, store Skyer trak op, det lynede langt borte. Oh, det vilde blive et skrækkeligt Vejr! derfor tog Matroserne Sejlene ind. Det store Skib gyngede i flyvende Fart paa den vilde Sø, Vandet rejste sig ligesom store sorte Bjerge, der vilde vælte over Masten, men Skibet dykkede som en Svane ned imellem de høje Bølger og lod sig igen løfte op paa de taarnende Vande. Det syntes den lille Havfrue just var en morsom Fart, men det syntes Søfolkene ikke, Skibet knagede og bragede, de tykke Planker bugnede ved de stærke Stød, Søen gjorde ind mod Skibet, Masten knak midt over, ligesom den var et Rør, og Skibet slingrede paa Siden, medens Vandet trængte ind i Rummet. Nu saa den lille Havfrue, at de vare i Fare, hun maatte selv tage sig i Agt for Bjælker og Stumper af Skibet, der drev paa Vandet. Eet Øjeblik var det saa kuliende mørkt, at hun ikke kunde øjne det mindste, men naar det saa lynede, blev det igen saa klart, at hun kendte dem alle paa Skibet; enhver tumlede sig det bedste, han kunde; den unge Prins søgte hun især efter, og hun saa ham, da Skibet skiltes ad, synke ned i den dybe Sø. Lige straks blev hun ganske fornøjet, for nu kom han ned til hende, men saa huskede hun, at Menneskene ikke kunde leve i Vandet, og at han ikke, uden som død, kunde komme ned til hendes Faders Slot. Nej dø, det maatte han ikke; derfor svømmede hun hen mellem Bjælker og Planker, der drev</p>

  <div class="newpage" id="page-85">
    &nbsp;
  </div>

  <p>paa Søen, glemte rent, at de kunde have knust hende, hun dykkede dybt under Vandet og steg igen højt op imellem Bølgerne og kom saa til sidst hen til den unge Prins, som næsten ikke kunde svømme længer i den stormende Sø, hans Arme og Ben begyndte at blive matte, de smukke Øjne lukkede sig, han havde maattet dø, var ikke den lille Havfrue kommen til. Hun holdt hans Hoved op over Vandet og lod saa Bølgerne drive hende med ham, hvorhen de vilde.</p>

  <p>I Morgenstunden var det onde Vejr forbi; af Skibet var ikke en Spaan at se, Solen steg saa rød og skinnende op af Vandet, det var, ligesom om Prinsens Kinder fik Liv derved, men Øjnene bleve lukkede; Havfruen kyssede hans høje, smukke Pande og strøg hans vaade Haar tilbage; hun syntes, han lignede Marmorstøtten nede i hendes lille Have, hun kyssede ham igen og ønskede, at han dog maatte leve.</p>

  <p>Nu saa hun foran sig det faste Land, høje, blaa Bjerge, paa hvis Top den hvide Sne skinnede, som var det Svaner, der laa; nede ved Kysten vare dejlige grønne Skove, og foran laa en Kirke eller et Kloster, det vidste hun ikke ret, men en Bygning var det. Citron- og Appelsintræer vokste der i Haven, og foran Porten stod høje Palmetræer. Søen gjorde her en lille Bugt, der var blikstille, men meget dyb, lige hen til Klippen, hvor det hvide, fine Sand var skyllet op; her svømmede hun hen med den smukke Prins, lagde ham i Sandet, men sørgede især for, at Hovedet laa højt i det varme Solskin.</p>

  <p>Nu ringede Klokkerne i den store, hvide Bygning, og der kom mange unge Piger igennem Haven. Da svømmede den lille Havfrue længer ud bag nogle høje Stene, som ragede op af Vandet, lagde Søskum paa sit Haar og sit Bryst, saa ingen kunde se hendes lille Ansigt, og da passede hun paa, hvem der kom til den stakkels Prins.</p>

  <p>Det varede ikke længe, før en ung Pige kom derhen, hun syntes at blive ganske forskrækket, men kun et Øjeblik, saa hentede hun tiere Mennesker, og Havfruen saa, at Prinsen iik Liv, og at han smilte til dem alle rundt omkring, men ud til hende smilte han ikke, han vidste jo ikke heller, at</p>

  <div class="newpage" id="page-86">
    &nbsp;
  </div>

  <p>hun havde reddet ham; hun følte sig saa bedrøvet, og da han blev ført ind i den store Bygning, dykkede hun sorrigfuld ned i Vandet og søgte hjem til sin Faders Slot.</p>

  <p>Altid havde hun været stille og tankefuld, men nu blev hun det meget mere. Søstrene spurgte hende, hvad hun havde set den første Gang deroppe, men hun fortalte ikke noget.</p>

  <p>Mangen Aften og Morgen steg hun op der, hvor hun havde forladt Prinsen. Hun saa, hvor Havens Frugter modnedes og bleve afplukkede, hun saa, hvor Sneen smeltede paa de høje Bjerge, men Prinsen saa hun ikke, og derfor vendte hun altid endnu mere bedrøvet hjem. Der var det hendes eneste Trøst at sidde i den lille Have og slynge sine Arme om den smukke Marmorstøtte, som lignede Prinsen, men sine Blomster passede hun ikke, de vokste, som i et Vildnis, ud over Gangene og tlettede deres lange Stilke og Blade ind i Træernes Grene, saa der var ganske dunkelt.</p>

  <p>Til sidst kunde hun ikke længer holde det ud, men sagde det til een af sine Søstre, og saa fik straks alle de andre det at vide, men heller ingen flere end de og et Par andre Havfruer, som ikke sagde det uden til deres nærmeste Veninder. Een af dem vidste Besked, hvem Prinsen var, hun havde ogsaa set Stadsen paa Skibet, vidste, hvorfra han var, og hvor hans Kongerige laa.</p>

  <p>»Kom, lille Søster!« sagde de andre Prinsesser, og med Armene om hinandens Skuldre steg de i en lang Række op af Havet foran, hvor de vidste, Prinsens Slot laa.</p>

  <p>Dette var opført af en lysegul glinsende Stenart, med store Marmortrapper, een gik lige ned i Havet. Prægtige forgyldte Kupler hævede sig over Taget, og mellem Søjlerne, som gik rundt om hele Bygningen, stod Marmorbilleder, der saa ud som levende. Gennem det klare Glas i de høje Vinduer saa man ind i de prægtige Sale, hvor kostelige Silkegardiner og Tæpper vare ophængte, og alle Væggene prydede med store Malerier, som det ret var en Fornøjelse at se paa. Midt i den største Sal plaskede et stort Springvand, Straa-lerne stod højt op mod Glaskuplen i Loftet, hvor igennem</p>

  <div class="newpage" id="page-87">
    &nbsp;
  </div>

  <p>Solen skinnede paa Vandet og paa de dejlige Planter, der vokste i det store Bassin.</p>

  <p>Nu vidste hun, hvor han boede, og der kom hun mangen Aften og Nat paa Vandet; hun svømmede meget nærmere Land, end nogen af de andre havde vovet, ja, hun gik helt op i den smalle Kanal, under den prægtige Marmoraltan, der kastede en lang Skygge hen over Vandet. Her sad hun og saa paa den unge Prins, der troede, han var ganske ene i det klare Maaneskin.</p>

  <p>Hun saa ham mangen Aften sejle med Musik i sin prægtige Baad, hvor Flagene vajede; hun tittede frem mellem de grønne Siv, og tog Vinden i hendes lange, sølvhvide Slør, og nogen saa det, tænkte de, det var en Svane, som løftede Vingerne.</p>

  <p>Hun hørte mangen Nat, naar Fiskerne laa med Blus paa Søen, at de fortalte saa meget godt om den unge Prins, og det glædede hende, at hun havde frelst hans Liv, da han halv død drev om paa Bølgerne, og hun tænkte paa, hvor fast hans Hoved havde hvilet paa hendes Bryst, og hvor inderligt hun da kyssede ham; han vidste slet intet derom, kunde ikke engang drømme om hende.</p>

  <p>Mer og mer kom hun til at holde af Menneskene, mer og mer ønskede hun at kunne stige op imellem dem; deres Verden syntes hun var langt større end hendes; de kunde jo paa Skibe flyve hen over Havet, stige paa de høje Bjerge højt over Skyerne, og Landene, cfe ejede, strakte sig, med Skove og Marker, længer, end hun kunde øjne. Der var saa meget, hun gad vide, men Søstrene vidste ikke at give Svar paa alt, derfor spurgte hun den gamle Bedstemoder, og hun kendte godt til den højere Verden, som hun meget rigtigt kaldte Landene oven for Havet.</p>

  <p>»Naar Menneskene ikke drukne,« spurgte den lille Havfrue, »kunne de da altid leve, dø de ikke, som vi her nede paa Havet?«</p>

  <p>»Jo!« sagde den gamle, »de maa ogsaa dø, og deres Levetid er endogsaa kortere end vor. Vi kunne blive tre Hundrede Aar, men naar vi saa høre op at være til her,</p>

  <div class="newpage" id="page-88">
    &nbsp;
  </div>

  <p>blive vi kun Skum paa Vandet, have ikke engang en Grav her nede mellem vore kære. Vi have ingen udødelig Sjæl, vi faa aldrig Liv mere, vi ere ligesom det grønne Siv, er det een Gang skaaret over, kan det ikke grønnes igen! Menneskene derimod have en Sjæl, som lever altid, lever, efteral Legemet er blevet Jord; den stiger op igennem den klare Luft, op til alle de skinnende Stjerner! Ligesom vi dykke op al' Havet og se Menneskenes Lande, saaledes dykke de op til ubekendte dejlige Steder, dem vi aldrig faa at se.«</p>

  <p>»Hvorfor fik vi ingen udødelig Sjæl?« sagde den lille Havfrue bedrøvet, »jeg vilde give alle mine hundrede Aar, jeg har at leve i, for blot een Dag at være et Menneske og siden faa Del i den himmelske Verden!«</p>

  <p>»Det maa du ikke gaa og tænke paa!« sagde den gamle, »vi have det meget lykkeligere og bedre end Menneskene deroppe!«</p>

  <p>»Jeg skal altsaa dø og flyde som Skum paa Søen, ikke hore Bølgernes Musik, se de dejlige Blomster og den røde Sol! Kan jeg da slet intet gøre for at vinde en evig Sjæl?« &mdash;</p>

  <p>»Nej!« sagde den gamle, »kun naar et Menneske fik dig saa kær, at du var ham mer end Fader og Moder, naar han med hele sin Tanke og Kærlighed hang ved dig og lod Præsten lægge sin højre Haand i din med Løfte om Troskab her og i al Evighed, da flød hans Sjæl over i dit Legeme, og du fik ogsaa Del i Menneskenes Lykke. Han gav dig Sjæl og beholdt dog sin egen. Men det kan aldrig ske! Hvad der just er dejligt her i Havet, din Fiskehale, finde de hæsligt deroppe paa Jorden, de forstaa sig nu ikke bedre paa det, man maa der have to klodsede Støtter, som de kalde Ben, for at være smuk!«</p>

  <p>&nbsp;</p>
</body>
</html>
