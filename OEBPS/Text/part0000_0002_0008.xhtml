<?xml version="1.0" encoding="utf-8" standalone="no"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<html xmlns="http://www.w3.org/1999/xhtml">
<head>
  <title></title>
  <meta content="abbyy to epub tool, v0.2" name="generator" />
  <link href="../Styles/stylesheet.css" rel="stylesheet" type="text/css" />
  
<style type="text/css">
p.sgc-2 {text-align: right;}
    span.sgc-1 {font-style:italic;}
    p.sgc-3 {text-align: left;}
    span.sgc-4 {font-weight:bold;}
</style>
</head>

<body>
  <p class="illus"><img alt="picture23" src="../Images/picture23.jpg" /></p>

  <p>Kejserens ny Klæder.</p>

  <p>For mange Aar siden levede en Kejser, som holdt saa uhyre meget af smukke, ny Klæder, at han gav alle sine Penge ud for ret at blive pyntet. Han brød sig ikke om sine Soldater, brød sig ej om Komedie eller om at køre i Skoven uden alene for at vise sine ny Klæder. Han havde en Kjole for hver Time paa Dagen, og ligesom man siger om en Konge, han er i Raadet, saa sagde man altid her: »Kejseren er i Klædeskabet!« &mdash;</p>

  <p>I den store Stad, hvor han boede, gik det meget fornøjeligt til, hver Dag kom der mange fremmede, en Dag kom der to Bedragere; de gav sig ud for at være Vævere og sagde, at de forstod at væve det dejligste Tøj, man kunde tænke sig. Ikke alene Farverne og Mønstrene var noget usædvanligt smukt, men de Klæder, som bleve syede af Tøjet, havde den forunderlige Egenskab, at de bleve usynlige for ethvert Menneske, som ikke duede i sit Embede eller ogsaa var utilladelig dum.</p>

  <div class="newpage" id="page-103">
    &nbsp;
  </div>

  <p>»Det var jo nogle dejlige Klæder,« tænkte Kejseren; »ved at have dem paa, kunde jeg komme efter, hvilke Mænd i mit Rige der ikke due til det Embede, de have; jeg kan kende de kloge fra de dumme, ja det Tøj maa straks væves til mig!« og han gav de to Bedragere mange Penge paa Haanden, for at de skulde begynde paa deres Arbejde.</p>

  <p>De satte ogsaa to Væverstole op, lod, som om de arbejdede, men de havde ikke det mindste paa Væven. Rask væk forlangte de den fineste Silke og det prægtigste Guld; det puttede de i deres egen Pose og arbejdede med de tomme Væve, og det til langt ud paa Natten.</p>

  <p>»Nu gad jeg dog nok vide, hvor vidt de ere med Tøjet!« tænkte Kejseren, men han var ordentlig lidt underlig om Hjertet ved at tænke paa, at den, som var dum eller slet passede til sit Embede, ikke kunde se det; nu troede han nok, at han ikke behøvede at være bange for sig selv, men han vilde dog sende nogen først for at se, hvorledes det stod sig. Alle Mennesker i hele Byen vidste, hvilken forunderlig Kraft Tøjet havde, og alle vare begærlige efter at se, hvor daarlig eller dum hans Nabo var.</p>

  <p>»Jeg vil sende min gamle, ærlige Minister hen til Væverne!« tænkte Kejseren, »han kan bedst se, hvorledes Tøjet tager sig ud, for han har Forstand, og ingen passer sit Embede bedre end han!« &mdash;</p>

  <p>Nu gik den gamle, skikkelige Minister ind i Salen, hvor de to Bedragere sad og arbejdede med de tomme Væve. »Gud bevar' os!« tænkte den gamle Minister og spilede Øjnene op, »jeg kan jo ikke se noget!« Men det sagde han ikke.</p>

  <p>Begge Bedragerne bad ham være saa god at træde nærmere og spurgte, om det ikke var et smukt Mønster og dejlige Farver. Saa pegede de paa den tomme Væv, og den stakkels gamle Minister blev ved at spile Øjnene op, men han kunde ikke se noget, for der var ingenting. »Herre Gud!« tænkte han, »skulde jeg være dum? Det har jeg aldrig troet, og det maa ingen Mennesker vide! skulde jeg ikke dne til mit Embede? Nej, det gaar ikke an, at jeg fortæller, jeg ikke kan se Tøjet!«</p>

  <div class="newpage" id="page-104">
    &nbsp;
  </div>

  <p>»Naa, De siger ikke noget om det!« sagde den ene, som vævede.</p>

  <p>»Oh, det er nydeligt! ganske allerkæreste!« sagde den gamle Minister og saa igennem sine Briller, »dette Mønster og disse Farver! &mdash; ja, jeg skal sige Kejseren, at det behager mig særdeles!«</p>

  <p>»Naa, det fornøjer os!« sagde begge Væverne, og nu nævnede de Farverne ved Navn og det sælsomme Mønster. Den gamle Minister hørte godt efter, for at han kunde sige det samme, naar han kom hjem til Kejseren, og det gjorde han.</p>

  <p>Nu forlangte Bedragerne flere Penge, mere Silke og Guld, det skulde de bruge til Vævning. De stak alt i deres egne Lommer, paa Væven kom ikke en Trævl, men de bleve ved som før at væve paa den tomme Væv.</p>

  <p>Kejseren sendte snart igen en anden skikkelig Embedsmand hen for at se, hvorledes det gik med Vævningen, og om Tøjet snart var færdigt. Det gik ham ligesom Ministeren, lian saa og saa, men da der ikke var noget uden de tomme Væve, kunde han ingenting se.</p>

  <p>»Ja, er det ikke et smukt Stykke Tøj!« sagde begge Bedragerne og viste og forklarede det dejlige Mønster, som der slet ikke var.</p>

  <p>»Dum er jeg ikke!« tænkte Manden, »det er altsaa mit gode Embede, jeg ikke duer til? Det var løjerligt nok! men det maa man ikke lade sig mærke med!« og saa roste han Tøjet, han ikke saa, og forsikrede dem sin Glæde over de kønne Kulører og det dejlige Mønster. »Ja, det er ganske allerkæreste!« sagde han til Kejseren.</p>

  <p>Alle Mennesker i Byen talte om det prægtige Tøj.</p>

  <p>Nu vilde da Kejseren selv se det, medens det endnu var paa Væven. Med en hel Skare af udsøgte Mænd, mellem hvilke de to gamle, skikkelige Embedsmænd vare, som før havde været der, gik han hen til begge de listige Bedragere, der nu vævede af alle Kræfter, men uden Trævl eller Traad.</p>

  <p>»Ja er det ikke magnifique!« sagde begge de skikkelige Embedsmænd. »Vil Deres Majestæt se, hvilket Mønster, hvilke</p>

  <div class="newpage" id="page-105">
    &nbsp;
  </div>

  <p>Farver!« og saa pegede de paa den tomme Væv, thi de troede, de andre vistnok kunde se Tojet.</p>

  <p>»Hvad for noget!« tænkte Kejseren, »jeg ser ingenting! det er jo forfærdeligt! er jeg dum? Duer jeg ikke til al være Kejser? Det var det skrækkeligste, som kunde arrivere mig!« »Oh, det er meget smukt!« sagde Kejseren, »det har mit allerhøjeste Bifald!« og han nikkede tilfreds og betragtede den tomme Væv; han vilde ikke sige, al han ingenting kunde se. Hele Følget, han havde med sig, saa og saa, men fik ikke mere ud af det end alle de andre, men de sagde ligesom Kejseren: »Oh, det er meget smukt!« og de raadede ham at tage i Klæder dette ny, prægtige Tøj første Gang ved den store Procession, som forestod. »Det er magnifique! nysseligt, excellent!« gik det fra Mund til Mund, og de vare alle sammen saa inderlig fornøjede dermed. Kejseren gav hver af Bedragerne et Ridderkors til at hænge i Knaphullet og Titel af Vævejunkere.</p>

  <p>Hele Natten før den Formiddag Processionen skulde være, sad Bedragerne oppe og havde over seksten Lys tændte. Folk kunde se, de havde travlt med at faa Kejserens ny Klæder færdige. De lod, som de tog Tøjet af Væven, de klippede i Luften med store Sakse, de syede med Synaal uden Traad og sagde til sidst: »Se nu er Klæderne færdige!«</p>

  <p>Kejseren med sine fornemste Kavalerer kom selv derhen, og begge Bedragerne løftede den ene Arm i Vejret, ligesom om de holdt noget, og sagde: »Se, her er Benklæderne! her er Kjolen! her er Kappen!« og saaledes videre fort. »Det er saa let som Spindelvæv! man skulde tro, man havde ingenting paa Kroppen, men det er just Dyden ved det!«</p>

  <p>»Ja!« sagde alle Kavalererne, men de kunde ingenting se, for Aer var ikke noget.</p>

  <p>»Vil nu Deres kejserlige Majestæt allernaadigst behage at tage Deres Klæder af!« sagde Bedragerne, »saa skal vi give Dem de ny paa her henne foran det store Spejl!«</p>

  <p>Kejseren lagde alle sine Klæder, og Bedragerne bar sig ad, ligesom om de gav ham hvert Stykke af de ny, der skulde være syede, og de tog ham om Livet, og de ligesom</p>

  <div class="newpage" id="page-106">
    &nbsp;
  </div>

  <p>KEJSERENS NY KLÆDER.</p>

  <p>bandt nogel fast, del var Slæbet, og Kejseren vendte og drejede sig for Spejlet.</p>

  <p>»Gud, hvor det klæder godt! hvor det sidder dejligt!« sagde de alle sammen. »Hvilket Mønster! hvilke Farver! det er en kostbar Dragt!« &mdash;</p>

  <p>»Udenfor staa de med Tronhimlen, som skal bæres over Deres Majestæt i Processionen!« sagde Overceremonimesteren.</p>

  <p>»Ja, jeg er jo i Stand!« sagde Kejseren. »Sidder det ikke</p>

  <p class="illus"><img alt="picture24" src="../Images/picture24.jpg" /></p>

  <p>godt?« Og saa vendte han sig nok engang for Spejlet, for det skulde nu lade, ligesom om han ret betragtede sin Stads.</p>

  <p>Kammerherrerne, som skulde bære Slæbet, famlede med Hænderne hen ad Gulvet, ligesom om de tog Slæbet op; de gik og holdt i Luften, de turde ikke lade sig mærke med, at de ingenting kunde se.</p>

  <p>Og saa gik Kejseren i Processionen under den dejlige Tronhimmel, og alle Mennesker paa Gaden og i Vinduerne sagde: »Gud, hvor Kejserens ny Klæder ere mageløse! hvilkel dejligt Slæb han har paa Kjolen! hvor det sidder velsignet!« Ingen vilde lade sig mærke med, at han intet saa, for saa</p>

  <div class="newpage" id="page-107">
    &nbsp;
  </div>

  <p>havde han jo ikke duel i sit Embede eller været meget dum. lugen af Kejserens Klæder havde gjort saadan Lykke.</p>

  <p>»Men han har jo ikke noget paa!« sagde et lille Barn. »Herre Gud, hør den uskyldiges Røst!« sagde Faderen, og den ene hviskede til den anden, hvad Barnet sagde.</p>

  <p>»Han har ikke noget paa, er der et lille Barn, der siger, han har ikke noget paa!«</p>

  <p>»Han har jo ikke noget paa!« raabte til sidst hele Folket. Og det krøb i Kejseren, thi han syntes, de havde Ret, men han tænkte som saa: »Nu maa jeg holde Processionen ud.« Og saa holdt han sig endnu stoltere, og Kammerherrerne gik og bar paa Slæbet, som der slet ikke var.</p>

  <div class="newpage" id="page-108">
    &nbsp;
  </div>

  <p class="illus"><img alt="picture25" src="../Images/picture25.jpg" /></p>

  <p>Lykkens Galocher.</p>

  <p>I. En Begyndelse.</p>

  <p>Det var i Kjøbenhavn, paa Østergade i et af Husene ikke langt fra Kongens Nytorv, at der var stort Selskab, for det inaa man liave imellem, saa er det gjort, og saa kan man blive inviteret igen. Den ene Halvdel af Selskabet sad allerede ved Spillebordene, og den anden Halvdel ventede paa, hvad der vilde komme ud af Fruens: »Ja, nu skulde vi se til at finde paa noget!« Saa vidt var man, og Samtalen gik, som den kunde. Blandt andet faldt ogsaa Talen paa Middelalderen, enkelte ansaa denne for langt bedre end vor Tid, ja, Justitsraad Knap forsvarede saa ivrig denne Mening, at Fruen straks holdt med ham, og begge ivrede da mod Ørsteds Ord i Almanakken om gamle og ny Tider, hvori vor Tidsalder i det væsentlige sættes øverst. Jnstilsraaden ansaa Kong Hans's Tid for den dejligste og allerlykkeligste. Under al den Snak for og imod, der ikke blev afbrudt uden et Øjeblik ved Avisen, der kom, men i den stod der</p>

  <div class="newpage" id="page-109">
    &nbsp;
  </div>

  <p>ikke noget, der var værd at læse, ville vi gaa ud i det forreste Værelse, hvor Overtøj, Stokke, Paraplyer og Galocher havde Plads. Her sad to Piger, en ung og en gammel; man skulde tro, at de vare komne for at følge deres Herskab, en eller anden gammel Frøken eller Enkefrue; men saa man lidt nøjere paa dem, saa begreb man snart, at de ikke vare almindelige Tjenestepiger, dertil vare deres Hænder for fine, deres Holdning og hele Bevægelse for kongelig, for det var den, og Klæderne havde ogsaa et ganske eget dristigt Snit. Det var to Feer, den yngste var vel ikke Lykken selv, men en af hendes Kammerjomfruers Kammerpiger, der bringe de mindre Lykkens Gaver omkring, den ældre saa saa inderlig alvorlig ud, det var Sorgen, hun gaar altid selv i egen høje Person sine Ærinder, saa veed hun, at de blive vel udførte.</p>

  <p>De fortalte hinanden, hvor de denne Dag havde været; hun, som var Kammerjomfruens Kammerpige hos Lykken, havde endnu kun besørget nogle ubetydelige Ærinder, hun havde, sagde hun, frelst en ny Hat fra Regnskyl, skaftet en ærlig Mand en Hilsen af et fornemt Nul og saadant noget, men hvad hun endnu havde tilbage var noget ganske ualmindeligt.</p>

  <p>»Jeg maa da fortælle,« sagde hun, »at det er min Fødselsdag i Dag, og til Ære for denne er mig betroet et Par Galocher, som jeg skal bringe Menneskeheden. Disse Galocher have den Egenskab, at enhver, som faar dem paa, øjebliklig er paa det Sted eller i den Tid, hvor han helst vil være, ethvert Ønske med Hensyn til Tid eller Sted bliver straks optyldt, og Mennesket saaledes endelig engang lykkelig hernede!«</p>

  <p>»Jo, det kan du tro!« sagde Sorgen, »han bliver saare ulykkelig og velsigner det Øjeblik, han igen er fri for Galocherne!«</p>

  <p>»Hvor vil du hen!« sagde den anden, »nu stiller jeg dem her ved Døren, en tager fejl og bliver den lykkelige!«</p>

  <p>Se, det var den Samtale.</p>

  <div class="newpage" id="page-110">
    &nbsp;
  </div>

  <p class="illus"><img alt="picture26" src="../Images/picture26.jpg" /></p>

  <p>Det var sildigt; Justitsraad Knap, fordybet i Kong Hans's Tid, vilde hjem, og nu var det ham styret saa, at han, i Stedet for sine Galocher, fik Lykkens paa og traadte ud paa Østergade; men han var ved Galochernes Tryllekraft traadt tilbage i Kong Hans's Tid, og derfor satte han Foden lige ud i Dynd og Mudder paa Gaden, eftersom der i de Tider endnu ikke fandtes Brolægning.</p>

  <p>»Det er jo forfærdeligt, hvor sølet her er!« sagde Justitsraaden. »Hele Fortovet er væk, og alle Lygterne slukkede!«</p>

  <p>Maanen var endnu ikke kommen højt nok op, Luften desuden temmelig tyk, saa alt rundt om flød hen i Mørke. Paa det nærmeste Hjørne hang imidlertid en Lanterne foran et Madonnabillede, men den Lysning var saa godt som ingen, han bemærkede den først, idet han stod lige derunder, og hans Øjne faldt paa det malede Billede med Moderen og Barnet.</p>

  <p>»Det er nok,« tænkte han, »et Kunstkabinet, hvor de have glemt at tage Skiltet ind!«</p>

  <p>Et Par Mennesker i Tidsalderens Dragt gik ham forbi.</p>

  <p>»Hvordan var det, de saa ud! de kom nok fra Maskerade !«</p>

  <p>Med eet lød Trommer og Piber, stærke Blus lyste; Justitsraaden standsede og saa nu et forunderligt Tog komme forbi. Allerforrest gik en hel Trop Trommeslagere, som ret artigt behandlede deres Instrument, dem fulgte Drabanter med Buer</p>

  <div class="newpage" id="page-111">
    &nbsp;
  </div>

  <p>og Armbosser. Den fornemste i Toget var en gejstlig Mand. Forbavset spurgte Jnstitsraaden, hvad dette havde at betyde, og hvo denne Mand var.</p>

  <p>»Det er Sjællands Biskop!« svarede man.</p>

  <p>»Herre Gud, hvad gaar der af Bispen?« sukkede Jnstitsraaden og rystede med Hovedet, Bispen kunde det dog umuligt være. Grundende herover og uden at se til højre eller venstre gik Jnstitsraaden gennem Østergade og over Højbro-plads. Broen til Slotspladsen var ikke at finde, han skimtede en sid Aabred og stødte endelig her paa to Karle, der laa med en Baad.</p>

  <p>»Vil Herren sættes over paa Holmen?« spurgte de.</p>

  <p>»Over paa Holmen?« sagde Justitsraaden, der jo ikke vidste, i hvilken Tidsalder han vandrede, »jeg vil ud paa Christianshavn i lille Torvegade!«</p>

  <p>Karlene saa paa ham.</p>

  <p>»Sig mig bare, hvor Broen er!« sagde han. »Det er skændigt, her ingen Lygter ere tændte, og saa er det et Søle, som om man gik i en Mose!«</p>

  <p>Jo længer han talte med Baadsmændene, desto uforstaae-ligere bleve de ham.</p>

  <p>»Jeg forstaar ikke jeres Bornholmsk!« sagde han til sidst vred og vendte dem Ryggen. Broen kunde han ikke finde; Rækværk var der heller ikke. »Det er en Skandale, som her ser ud!« sagde han. Aldrig havde han fundet sin Tidsalder elendigere end denne Aften. »Jeg tror, jeg vil tage en Droske!« tænkte han, men hvor vare Droskerne? Ingen var at se. »Jeg faar gaa tilbage til Kongens Nytorv, der holde vel Vogne, ellers kommer jeg nok aldrig ud paa Christianshavn !«</p>

  <p>Nu gik han da til Østergade, og var næsten igennem den, idet Maanen kom frem.</p>

  <p>»Herre Gud, hvad er det for et Stillads, de har stillet op!« sagde han ved at se Østerport, som paa den Tid havde Plads for Enden af Østergade.</p>

  <p>Endelig fandt han da en Laage, og gennem denne kom han ud paa vort Nytorv, men det var en stor Enggrund; enkelte</p>

  <div class="newpage" id="page-112">
    &nbsp;
  </div>

  <p>Buske struttede frem, og tværs over Engen gik en bred Kanal eller Strøm. Nogle usle Træboder for de ballandske Skippere, efter hvilke Stedet havde Navnet Hallandsaas, laa paa den modsatte Bred.</p>

  <p>»Enten ser jeg Fata Morgana, som man kalder det, eller jeg er fuld!« jamrede Justitsraaden. »Hvad er dog dette! hvad er dog dette!«</p>

  <p>Han vendte om igen i den faste Tro, at han var syg; idet han kom ind i Gaden, saa han lidt nøjere paa Husene, de fleste vare Bindingsværk, og mange havde kun Straatag.</p>

  <p>»Nej, jeg er slet ikke vel!« sukkede han, »og jeg drak dog kun eet Glas Punch; men jeg kan ikke taale det! og det var ogsaa inderlig galt at give os Punch og varm Laks; det skal jeg ogsaa sige Agentinden! Skulde jeg gaa tilbage igen og lade dem vide, hvorledes jeg har det? men det er saa flovt! og mon de ere oppe endnu!«</p>

  <p>Han søgte efter Gaarden, men den var ikke til at finde.</p>

  <p>»Det er dog forfærdeligt! jeg kan ikke kende Østergade igen! ikke een Butik er der! gamle, elendige Rønner ser jeg, som om jeg var i Roskilde eller Ringsted! Ak, jeg er syg! det kan ikke hjælpe at genere sig! Men hvor i Verden er dog Agentens Gaard? Den er ikke sig selv mere! men derinde ere dog Folk oppe; ak! jeg er ganske vist syg!«</p>

  <p>Nu stødte han paa en halvaaben Dør, hvor Lyset faldt ud igennem Sprækken. Det var et af den Tids Herberger-steder, en Art Ølhus. Stuen havde Udseende af de holstenske Diler; en Del Godtfolk, bestaaende af Skippere, kjøbenhavnske Borgere og et Par lærde sad her i dyb Diskurs ved deres Krus og gav kun liden Agt paa ham, som traadte ind.</p>

  <p>»Om Forladelse!« sagde Justitsraaden til Værtinden, som kom hen imod ham, »jeg har faaet saa inderlig ondt! vil De ikke skaffe mig en Droske ud til Christianshavn!«</p>

  <p>Konen saa paa ham og rystede med Hovedet; derpaa tiltalte hun ham i det tyske Sprog. Justitsraaden antog, at hun ikke kunde den danske Tunge, og fremførte derfor sit Ønske paa Tysk; dette tilligemed hans Dragt bestyrkede Konen i, at han var en Udlænding; at han befandt sig ilde,</p>

  <div class="newpage" id="page-113">
    &nbsp;
  </div>

  <p>begreb hun snart og gav ham derfor et Krus Vand, rigtignok noget brak, det var hentet ude fra Brønden.</p>

  <p>Justitsraaden støttede sit Hoved paa sin Haand, trak Vejret dybt og grundede over alt det sælsomme omkring sig.</p>

  <p>»Er det »Dagen« for i Aften?« spurgte han for at sige noget, idet han saa Konen flytte et stort Papir.</p>

  <p>Hun forstod ikke, hvad han mente, men rakte ham Bladet, del var et Træsnit, der viste et Luftsyn, set udi den Stad Cøln.</p>

  <p>»Det er meget gammelt!« sagde Justitsraaden og blev ganske oprømt ved at træffe paa saadant et gammelt Stykke. »Hvor er De dog kommen over det sjældne Blad? Det er meget interessant, skønt det hele er en Fabel! man forklarer slige Luftsyn ved, at det er Nordlys, man har set; rimeligvis fremkomme de ved Elektriciteten!«</p>

  <p>De, som sad nærmest og hørte hans Tale, saa forundrede paa ham, og en af dem rejste sig, tog ærbødigt Hatten af og sagde med den alvorligste Mine: »I er vist en meget lærd Mand, Monsieur!«</p>

  <p>»O nej!« svarede Justitsraaden, »jeg kan tale med om eet og andet, som man jo skal kunne det!«</p>

  <p>»Modestia er en skønne Dyd!« sagde Manden, »iøvrigt maa jeg sige til eders Tale, mihi secus videtur, dog suspenderer jeg gerne her mit Judiciuml«</p>

  <p>»Tør jeg ikke spørge, hvem jeg har den Fornøjelse at tale med?« spurgte Justitsraaden.</p>

  <p>»Jeg er Baccalaureus udi den hellige Skrift!« svarede Manden.</p>

  <p>Dette Svar var Justitsraaden nok, Titlen svarede her til Dragten; det er vist, tænkte han, en gammel Landsbyskolemester, en aparte Fyr, som man endnu kan træffe dem oppe i Jylland.</p>

  <p>»Her er vel ikke locus docendi,« begyndte Manden, »dog beder jeg, I vil bemøje eder med at tale! I har en stor Læsning vist i de gamle!«</p>

  <p>»O ja, saamænd!« svarede Justitsraaden, »jeg læser gerne gamle nyttige Skrifter, men jeg kan ogsaa godt lide de nyere,</p>

  <p>H.C.Andersen: Eventyr og Historier. 8</p>

  <div class="newpage" id="page-114">
    &nbsp;
  </div>

  <p>kun ikke »Hverdagshistorierne«, dem have vi nok af i Virkeligheden!«</p>

  <p>»Hverdagshistorier?« spurgte vor Baccalaureus.</p>

  <p>»Ja, jeg mener disse ny Romaner, man har.«</p>

  <p>»Oh,« smilede Manden, »der er dog et stort Snille i dem, og de læses ved Hoffet; Kongen ynder særdeles Romanen om Hr. Iffvent og Hr. Gaudian, der handler om Kong Artur og hans Kæmper ved det runde Bord, han har skæmtet derover med sine høje Herrer!«*)</p>

  <p>»Ja, den har jeg ikke læst endnu!« sagde Justitsraaden, »det maa være en ganske ny en, Heiberg har ladet udkomme!«</p>

  <p>»Nej,« svarede Manden, »den er ikke udkommen ved Heiberg, men ved Godfred von Ghemen!«</p>

  <p>»Saa det er Forfatteren!« sagde Justitsraaden, »det er et meget gammelt Navn! det er jo den første Bogtrykker, der har været i Danmark!«</p>

  <p>»Ja, det er vor første Bogtrykker!« sagde Manden. Saa-ledes gik det ganske godt; nu talte en af de gode Borgermænd om den særdeles Pestilentse, der havde regeret for et Par Aar siden, og mente den i 1484; Justitsraaden antog, at det var Kolera, Talen var om, og saa gik Diskursen ret godt. Fribytterkrigen 1490 laa saa nær, at den maatte berøres, de engelske Fribyttere havde taget Skibene paa Reden, sagde de; og Justitsraaden, der ret havde levet sig ind i Begivenheden 1801, stemte fortræffeligt i med mod Engelskmanden. Den øvrige Tale derimod gik ikke saa vel, hvert Øjeblik blev det gensidig Bedemandsstil; den gode Baccalaureus var alt for uvidende, og Justitsraadens simpleste Ytringer klang ham igen for dristige og for fantastiske. De saa paa hinanden, og blev</p>

  <p>*) Holberg fortæller i sin Danmarks Riges Historie, at Kong Hans en Dag, da han havde læst i Romanen om Kong Artur, skæmtede med den bekendte Otto Rud, som han holdt meget af: »Hr. Iffvent og Hr. Gaudian, som jeg finder udi denne Rog, have været mærkelige Riddere, saadanne Riddere finder man nu omstunder ikke mere!« hvortil Otto Rud svarede: »Hvis der var mange saadanne Konger, som Kong Artur, skulde der vel ogsaa findes mange Riddere som Hr. Iffvent og Hr. Gaudian!*</p>

  <div class="newpage" id="page-115">
    &nbsp;
  </div>

  <p>det alt for galt, saa talte Baccalaureus Latin, idet han saa troede bedre at blive forstaaet, men det hjalp dog ikke.</p>

  <p>»Hvorledes er det med Dem?« spurgte Værtinden og trak Justitsraaden i Ærmet; nu kom hans Besindelse tilbage, for, imedens han talte, havde han rent glemt alt, hvad der var gaaet forud.</p>

  <p>»Herre Gud, hvor er jeg!« sagde han og svimlede ved at betænke det.</p>

  <p>»Claret ville vi drikke! Mjød og Bremer 01,« raabte en af Gæsterne, »og I skal drikke med!«</p>

  <p>To Piger kom ind, den ene havde to Kulører i Huen. De skænkede og nejede; Justitsraaden løb det iskoldt ned ad Ryggen.</p>

  <p>»Hvad er dog dette! hvad er dog dette!« sagde han, men han maatte drikke med dem; de tog ganske artigt fat paa den gode Mand, han var meget fortvivlet, og da en af dem sagde, at han var drukken, tvivlede han aldeles ikke paa Mandens Ord, bad dem bare om at skaffe sig en Droske, og saa troede de, han talte moskovitisk.</p>

  <p>Aldrig havde han været i saa raat og simpelt Selskab; man skulde tro, at Landet var gaaet tilbage i Hedendømmet, mente han, »det er det skrækkeligste Øjeblik i mit Liv!« men i det samme fik han den Tanke, at han vilde bukke sig ned under Bordet, krybe hen til Døren og saa se til at slippe ud, men idet han var ved Udgangen, mærkede de andre, hvad han havde for, de greb ham ved Benene, og da, til hans gode Lykke, gik Galocherne af, og &mdash; med disse, hele Trylleriet.</p>

  <p>Justitsraaden saa ganske tydelig foran sig en klar Lygte brænde, og bag denne laa en stor Gaard; han kendte den og Nabogaardene, det var paa Østergade, saaledes som vi alle kende den, han laa med Benene hen imod en Port, og lige overfor sad Vægteren og sov.</p>

  <p>»Du min Skaber, har jeg ligget her paa Gaden og drømt!« sagde han. »Ja, det er Østergade! hvor velsignet lys og broget! Det er dog skrækkeligt, hvor det Glas Punch maa have virket paa mig!«</p>

  <div class="newpage" id="page-116">
    &nbsp;
  </div>

  <p>To Minutter efter sad han i en Droske, som kørte til Christianshavn med ham; han tænkte paa den Angest og Nød, han havde overstaaet, og priste af Hjertet den lykkelige Virkelighed, vor Tid, der med alle sine Mangler dog var langt bedre end den, han nylig havde været i, og se, det var fornuftigt af Justitsraaden.</p>

  <div class="newpage" id="page-117">
    &nbsp;
  </div>

  <p class="illus"><img alt="picture27" src="../Images/picture27.jpg" /></p>

  <p>Der ligger saamænd et Par Galocher!« sagde Vægteren. »Det er vistnok Løjtnantens, som bor deroppe. De ligge lige ved Porten!«</p>

  <p>Gerne havde den ærlige Mand ringet paa og afleveret dem, thi der var Lys endnu, men han vilde ikke vække de andre Folk i Huset, og derfor lod han være.</p>

  <p>»Det maa være ganske lunt at have et saadant Par Tingester paa!« sagde han. »De er saa linde i Læderet!« De sluttede om hans Fødder. »Hvor det dog er løjerligt i Verden! nu kunde han gaa i sin gode Seng, men se, om han gør det! op og ned ad Gulvet trisser han! det er et lykkeligt Menneske! han har hverken Mutter eller Rollingerne! hver Aften er han i Selskab, gid at jeg var ham, ja, saa var jeg en lykkelig Mand!«</p>

  <p>Idet han sagde sit Ønske, virkede Galocherne, han havde taget paa, Vægteren gik over i Løjtnantens hele Person og Tænkning. Der stod han oppe i Værelset og holdt imellem Fingrene et lille rosenrødt Papir, hvorpaa var et Digt, et Digt af Hr. Løjtnanten selv; for hvo har ikke een Gang i sit Liv været stemt til at digte, og nedskriver man da Tanken, saa har man Verset. Her stod skrevet:</p>

  <div class="newpage" id="page-118">
    &nbsp;
  </div>

  <p>»Gid jeg var rig!«</p>

  <p>»Gid jeg var rig!« det bad jeg mangen Gang, da jeg endnu var knap en Alen lang. Gid jeg var rig! saa blev jeg Officer, fik mig en Sabel, Uniform og Fjer. Den Tid dog kom, at jeg blev Officer, men ingensinde var jeg rig, desværre, mig hjalp Vor Herre!</p>

  <p>Livsglad og ung jeg sad en Aftenstund,</p>

  <p>en syvaars Pige kyssede min Mund,</p>

  <p>thi jeg var rig paa Sagn og Eventyr,</p>

  <p>paa Penge derimod en fattig Fyr,</p>

  <p>men Barnet brød sig kun om Eventyr,</p>

  <p>da var jeg rig, men ej paa Guld, desværre,</p>

  <p>det veed Vor Herre!</p>

  <p>»Gid jeg var rig!« er end min Bøn til Gud, nu er den syvaars Pige vokset ud, hun er saa smuk, saa klog, saa ejegod. Hvis hun mit Hjertes Eventyr forstod, hvis hun, som før &mdash; jeg mener, var mig god, dog jeg er fattig, derfor tavs, desværre, saa vil Vor Herre!</p>

  <p>Gid jeg var rig paa Trøst og Rolighed, da kom min Sorg ej paa Papiret ned! Du, som jeg elsker, hvis du mig forstaar, læs dette, som et Digt fra Ungdoms Aar! Det er dog bedst, hvis du det ej forstaar, jeg fattig er, min Fremtid mørk, desværre, dig signe vil Vor Herre!</p>

  <p>Ja, saadanne Vers skriver man, naar man er forelsket, men en besindig Mand lader dem ikke trykke. Løjtnant, Kærlighed og Trang, det er en Trekant eller lige saa godt, det er Halvparten af Lykkens sønderbrudte Tærning. Dette følte Løjtnanten ogsaa, og derfor lagde han Hovedet mod Vindueskarmen og sukkede ganske dybt:</p>

  <p>»Den fattige Vægter ude paa Gaden er langt lykkeligere end jeg! han kender ikke, hvad jeg kalder Savn! han har et</p>

  <div class="newpage" id="page-119">
    &nbsp;
  </div>

  <p>Hjem, en Kone og Børn, der græde ved hans Sorg, glæde sig ved hans Glæde! oh, jeg var lykkeligere, end jeg er, kunde jeg gaa lige lukt over i ham, for han er lykkeligere end jeg!«</p>

  <p>I samme Øjeblik var Vægteren igen Vægter, thi det var ved Lykkens Galocher, han var bleven Løjtnanten, men som vi saa, følte han sig da endnu langt mindre tilfreds og vilde dog helst være, hvad han egentlig var. Altsaa Vægteren var igen Vægter.</p>

  <p>»Det var en fæl Drøm!« sagde han, »men løjerlig nok var den. Jeg syntes, at jeg var Løjtnant deroppe, og det var slet ingen Fornøjelse. Jeg savnede Mutter og Rollingerne, som ere færdige at kysse mig Øjnene ud!«</p>

  <p>Han sad igen og nikkede, Drømmen vilde ham ikke ret ud af Tankerne, Galocherne havde han endnu paa Fødderne. Et Stjerneskud spillede lige hen ad Himlen.</p>

  <p>»Der gik den!« sagde han, »der er nok alligevel! jeg havde nok Lyst til at se de Tingester lidt nærmere, især Maanen, for den bliver da ikke borte mellem Hænderne. Naar vi dø, sagde Studenten, som min Kone vasker groft for, flyve vi fra den ene til den anden. Det er en Løgn, men artigt nok kunde det være. Gid jeg maatte gøre et lille Hop derop, saa kunde Kroppen gerne blive her paa Trappen!«</p>

  <p>Se, der er nu visse Ting i Verden, man maa være meget forsigtig med at udtale, men endnu mere forsigtig bør man især være, dersom man har Lykkens Galocher paa Fødderne. Hør bare, hvorledes det gik Vægteren!</p>

  <p>Hvad os Mennesker angaar, da kende vi jo næsten alle Hurtigheden ved Damp, vi have prøvet den enten paa Jernbaner eller med Skibe hen over Havet; dog denne Flugt er ligesom Dovendyrets Vandring eller Sneglens March mod den Hurtighed, Lyset tager; det flyver nitten Millioner Gange hurtigere end den bedste Væddeløber, og dog er Elektriciteten endnu hurtigere. Døden er et elektrisk Stød, vi faa i Hjertet; paa Elektricitetens Vinger flyver den frigjorte Sjæl. Otte Minutter og nogle Sekunder er Sollyset om en Rejse af over tyve Millioner Mile; med Elektricitetens Hurtigpost behøver</p>

  <div class="newpage" id="page-120">
    &nbsp;
  </div>

  <p>Sjælen færre Minutter for at gøre samme Flugt. Rummet mellem Kloderne er for den ej større, end det i een og samme By er for os mellem vore Venners Huse, selv om disse ligge temmelig nær ved hverandre, imidlertid koster dette elektriske Hjertestød os Legemets Brug hernede, dersom vi ikke, ligesom Vægteren her, have Lykkens Galocher paa.</p>

  <p>I nogle Sekunder var Vægteren faret de to og halvtredsindstyve Tusinde Mile til Maanen, der, som man veed, er skabt af et Stof, langt lettere end vor Jord og er, hvad vi ville kalde blød som nysfalden Sne. Han befandt sig paa et af de utallige mange Ringbjerge, som vi kende af Dr. Mådlers store Kort over Maanen; for det kender du da? Indvendig gik Ringbjerget lige stejlt ned i en Kedel, en hel dansk Mil; der nede laa en By, der havde et Udseende som Æggehvide i et Glas Vand, lige saa blød og lige saadan med Taarne og Kupler og sejlformede Altaner, gennemsigtige og svajende i den tynde Luft; vor Jord svævede som en stor, ildrød Kugle over hans Hoved.</p>

  <p>Der var saa mange Skabninger, og alle vistnok hvad vi vilde kalde Mennesker, men de saa ganske anderledes ud end vi; de havde ogsaa et Sprog, men ingen kan jo forlange, at Vægterens Sjæl skulde forstaa det, alligevel kunde den det.</p>

  <p>Vægterens Sjæl forstod meget godt Maanebeboernes Sprog. De disputerede om vor Jord og betvivlede, at den kunde være beboet, Luften maatte der være for tyk til, at nogen fornuftig Maaneskabning kunde leve i den. De ansaa alene Maanen for at have levende Væsener, den var den egentlige Klode, hvor de gamle Klodefolk boede.</p>

  <p>Men vi søge ned igen til Østergade og se der, hvorledes Vægterens Legeme har det.</p>

  <p>Livløst sad det paa Trappen, Morgenstjernen var falden det ud af Haanden, og Øjnene saa op imod Maanen efter den ærlige Sjæl, som gik om deroppe.</p>

  <p>»Hvad er Klokken? Vægter!« spurgte en forbigaaende. Men hvo der ikke svarte, var Vægteren, saa knipsede han ham ganske sagte paa Næsen, og der gik Balancen; Kroppen laa, saa lang den var, Mennesket var jo dødt. Der kom en</p>

  <div class="newpage" id="page-121">
    &nbsp;
  </div>

  <p>stor Forskrækkelse over ham, der knipsede; Vægteren var død, og død blev han; det blev meldt, og det blev omtalt, og i Morgenstunden bar man Kroppen ud paa Hospitalet.</p>

  <p>Det kunde nu blive en ganske artig Spas for Sjælen, dersom den kom tilbage og efter al Sandsynlighed søgte Kroppen paa Østergade, men ingen fandt; rimeligvis vilde den vel først løbe op paa Politikamret, senere hen paa Adressekontoret, at den derfra kunde efterlyses mellem bortkomne Sager, og til sidst ud paa Hospitalet; dog vi kunne trøste os med, at Sjælen er snildest, naar den er paa sin egen Haand, Legemet gør den kun dum.</p>

  <p>Som sagt, Vægterens Krop kom paa Hospitalet, blev der bragt ind paa Renselsesstuen, og det første, man her gjorde, var naturligvis at tage Galocherne af, og da maatte Sjælen tilbage; den tog straks Retning lige efter Legemet, og med eet kom der Liv i Manden. Han forsikrede, at det havde været den skrækkeligste Nat i hans Liv; ikke for to Mark vilde han have saadanne Fornemmelser igen, men nu var det jo overstaaet.</p>

  <p>Samme Dag blev han udskreven igen, men Galocherne bleve paa Hospitalet.</p>

  <div class="newpage" id="page-122">
    &nbsp;
  </div>

  <p class="illus"><img alt="picture28" src="../Images/picture28.jpg" /></p>

  <p>IV. Et Ho ve dm o ment. Et Deklamations nummer. En højst usædvanlig Rejse.</p>

  <p>Enhver Kjøbenhavner veed nu, hvorledes Indgangen til Frederiks Hospital i Kjøbenhavn ser ud, men da rimeligvis ogsaa nogle Ikke-Kjøbenhavnere læse denne Historie, maa vi give en kort Beskrivelse.</p>

  <p>Hospitalet er skilt fra Gaden ved et temmelig højt Gitter, i hvilket de tykke Jernstænger staa saa vidt fra hverandre, at der fortælles, at meget tynde Kandidater skulle have klemt sig igennem og saaledes gjort deres smaa Visitter ude. Den Del af Legemet, det faldt vanskeligst at praktisere ud, blev Hovedet; her som tit i Verden vare altsaa de smaa Hoveder de lykkeligste. Dette vil være nok som Indledning.</p>

  <p>En af de unge Volontærer, om hvem kun i legemlig Henseende kunde siges, at han havde et tykt Hoved, havde just Vagt denne Aften; det var en skyllende Regn; dog uagtet begge disse Hindringer maatte han ud, kun et Kvarter, det var ikke noget, syntes han, der var værd at betro til Portneren, naar man kunde smutte mellem Jernstængerne. Der laa de Galocher, Vægteren havde glemt; mindst tænkte han paa, at de vare Lykkens, de kunde være meget gode i dette</p>

  <div class="newpage" id="page-123">
    &nbsp;
  </div>

  <p>Vejr, han tog dem paa, nu var det, om han kunde klemme sig igennem, aldrig før havde han forsøgt det. Der stod han nu.</p>

  <p>»Gud give, jeg havde Hovedet udenfor!« sagde han, og straks, skønt det var meget tykt og stort, gled det let og lykkeligt igennem, det maatte Galocherne forstaa; men nu skulde da Kroppen ud med, her stod han.</p>

  <p>»Uh, jeg er for tyk!« sagde han, »Hovedet havde jeg tænkt, var det værste; jeg kommer ikke igennem.«</p>

  <p>Nu vilde han rask tage Hovedet tilbag.e, men det gik ikke. Halsen kunde han bekvemt bevæge, men det var ogsaa alt. Den første Følelse var, at han blev vred, den anden, at Humøret sank lige ned under Nul. Lykkens Galocher havde bragt ham i den skrækkeligste Stilling, og ulykkeligvis faldt det ham ikke ind at ønske sig fri, nej, han handlede og kom saa ikke af Stedet. Regnen skyllede ned, ikke et Menneske var at se paa Gaden. Portklokken kunde han ikke naa, hvorledes skulde han dog slippe løs. Han forudsaa, at her kunde han komme til at staa til Morgenstunden, saa maatte man da sende Bud efter en Smed, for at Jernstængerne kunde files over, men det gik ikke saa gesvindt, hele den blaa Drengeskole lige overfor vilde komme paa Benene, hele Nyboder arrivere, for at se ham staa i Gabestokken, der vilde blive Tilløb, ganske anderledes end til Kæmpeagaven i Fjor. »Hu! Blodet stiger mig til Hovedet, saa jeg maa blive gal! &mdash; ja jeg bliver gal! oh, gid jeg var løs igen, saa gik det vel over!«</p>

  <p>Se det skulde han have sagt noget før; øjeblikkelig, som Tanken var udtalt, havde han Hovedet frit og styrtede nu ind, ganske forstyrret over den Skræk, Lykkens Galocher havde bragt ham i.</p>

  <p>Hermed maa vi slet ikke tro, at det hele var forbi, nej, &mdash; det bliver værre endnu.</p>

  <p>Natten gik og den følgende Dag med, der kom intet Bud efter Galocherne.</p>

  <p>Om Aftenen skulde der gives en Forestilling paa det lille Teater i Kannikestræde. Huset var propfuldt; mellem</p>

  <div class="newpage" id="page-124">
    &nbsp;
  </div>

  <p>Deklamationsnumrene blev givet et nyt Digt. Vi skulle høre det. Titlen var:</p>

  <p>Mosters Briller.</p>

  <p>Min Bedstemoders Klogskab er bekendt.</p>

  <p>Var man i »gammel Tid«, blev hun vist brændt.</p>

  <p>Hun veed alt hvad der sker, ja meget mer,</p>

  <p>hun lige ind i næste Aargang ser,</p>

  <p>ja ind i »fyrretyve«, det er noget,</p>

  <p>men hun vil aldrig rigtig ud med Sproget.</p>

  <p>Hvad mon vel i det næste Aar vil ske?</p>

  <p>Hvad mærkeligt? Ja, jeg gad gerne se</p>

  <p>min egen Skæbne, Kunstens, Land og Riges.</p>

  <p>Men Bedstemoder vil, sligt skal ej siges.</p>

  <p>Jeg piaged' hende da, og det gik godt,</p>

  <p>først var hun tavs, saa skændte hun saa smaat,</p>

  <p>det var for mig en Præken op ad Vægge,</p>

  <p>jeg er jo hendes egen Kæledægge!</p>

  <p>»For denne ene Gang din Lyst jeg stiller,« begyndte hun og gav mig sine Briller. »Nu gaar du hen et Sted, hvor selv du vil, »et Sted, hvor mange Godtfolk strømme til; »hvor bedst du overser dem, du dig stiller, &gt;og ser paa Mængden gennem mine Briller; »straks vil de alle, tro du mig paa Ordet, »se ud som et Spil Kort lagt op paa Bordet; »af disse kan du spaa, hvad der skal ske!«</p>

  <p>Jeg sagde Tak og løb af Sted og vilde se; men, tænkte jeg, hvor mon de fleste komme? Paa Langelinie? Der man bli'er forkølet! Paa Østergade? Bah! der er saa sølet! Men i Teatret? det var ganske dejligt! Den Aftenunderholdning falder just belejligt &mdash;</p>

  <p>&mdash; her er jeg da, mig selv jeg forestiller; tillader De, jeg bruger Mosters Briller, alene for at se &mdash; gaa dog ej bort!</p>

  <p>at se, om De se ud som et Spil Kort,</p>

  <p>af hvilket jeg kan spaa, hvad Tiden skænker;</p>

  <p>&mdash; jeg Deres Tavshed som et Ja mig tænker; til Tak skal De da blive med indviet.</p>

  <p>Her er vi alle sammen paa Partiet.</p>

  <div class="newpage" id="page-125">
    &nbsp;
  </div>

  <p>Jeg spaar for Dem, for mig, for Land og Rige! Nu vil vi se, hvad Kortene kan sige.</p>

  <p>(Og saa satte han Brillerne paa.)</p>

  <p>Jo, det er rigtigt! nej! nu maa jeg le!</p>

  <p>Oh, gid De kunde komme op at se!</p>

  <p>Hvor her er grumme mange Herreblade,</p>

  <p>og Hjerter Damer, her er hele Rade.</p>

  <p>Det sorte der, ja det er Klø'er og Spaer,</p>

  <p>&mdash; nu snart et rigtigt Overblik jeg ha'er! &mdash;</p>

  <p>Spa'er Dame ser jeg der med megen Vægt</p>

  <p>har sine Tanker vendt til Ruder Knægt.</p>

  <p>Oh, denne Skuen gør mig halv beruset!</p>

  <p>Der ligge mange Penge her til Huset,</p>

  <p>og fremmede fra Verdens anden Side.</p>

  <p>Men det var ikke det, vi vilde vide.</p>

  <p>Om Stænderne? Lad se! &mdash; ja hen i Tiden!</p>

  <p>Men derom er det, man skal læse siden;</p>

  <p>hvis nu jeg sladrer, skader jeg jo Bladet,</p>

  <p>jeg vil ej tage bort det bedste Ben af Fadet.</p>

  <p>Teatret da? &mdash; Hver Nyhed? Smagen? Tonen?</p>

  <p>Nej, jeg vil staa mig godt med Direktionen.</p>

  <p>Min egen Fremtid? Ja, De veed, ens eget,</p>

  <p>det ligger os paa Hjertet grumme meget!</p>

  <p>Jeg ser! &mdash; Jeg kan ej sige, hvad jeg ser,</p>

  <p>men De vil høre det, saa snart det sker.</p>

  <p>Hvo er vel lykkeligst af os herinde?</p>

  <p>Den lykkeligste? Let jeg den skal finde!</p>

  <p>Det er jo, &mdash; nej, det kan saa let genere, &mdash;</p>

  <p>ja muligvis vil det bedrøve flere!</p>

  <p>Hvo lever længst? Den Dame der, den Herre?</p>

  <p>Nej, sige sligt, er endnu meget værre!</p>

  <p>Skal jeg da spaa om? &mdash; Nej! &mdash; Om? Nej! &mdash; Om? Nej!</p>

  <p>Om &mdash; ? Ja til sidst saa veed jeg selv det ej!</p>

  <p>Jeg er genert, saa let man een kan krænke!</p>

  <p>Nu, jeg vil se da, hvad De tro og tænke,</p>

  <p>jeg ved min hele Spaadoms Kraft skal skænke.</p>

  <p>De tro? Nej, hvad behager? Rundt omkring</p>

  <p>De tro, det ende vil med ingenting,</p>

  <p>De veed for vist, De faa kun Klang og Kling.</p>

  <p>Saa tier jeg, højstærede Forening,</p>

  <p>jeg skylder Dem at have Deres Mening!</p>

  <p>Digtet blev ypperligt fremsagt, og Deklamatoren gjorde stor Lykke. Mellem Tilskuerne var Volontæren fra Hospitalet, der</p>

  <div class="newpage" id="page-126">
    &nbsp;
  </div>

  <p>syntes at have forglemt sit Eventyr Natten forud, Galocherne havde han paa, thi de vare ikke blevne afhentede, og da der var sølet paa Gaden, kunde de jo gøre ham god Tjeneste.</p>

  <p>Digtet syntes han godt om.</p>

  <p>Ideen beskæftigede ham meget, han gad nok have saadanne Briller, maaske, naar man rigtig brugte dem, kunde man se Folk lige ind i Hjerterne, det var egentligt interessantere, mente han, end at se, hvad der skulde ske næste Aar, for det fik man nok at vide, men derimod det andet aldrig. »Jeg kan tænke mig nu hele den Række af Herrer og Damer der paa første Bænk, &mdash; kunde man se dem lige ind i Brystet, ja, der maatte da være en Aabning, et Slags Butik; naa, hvor mine Øjne skulde gaa i Butikker! Hos den Dame der vilde jeg vist finde en stor Modehandel! hos hende der er Butikken tom, dog kan den trænge til at rengøres; men der vilde ogsaa være solide Butikker! ak ja!« sukkede han, »jeg veed een, i den er alting solidt, men der er allerede en Bodsvend, der er det eneste daarlige i hele Butikken! Fra een og anden vilde det raabe: »Vær saa god at træde indenfor!« Ja, gid jeg kunde træde indenfor, som en net lille Tanke gaa gennem Hjerterne!«</p>

  <p>Se, det var nok for Galocherne, hele Volontæren svandt sammen, og en højst usædvanlig Rejse begyndte midt igennem Hjerterne paa den forreste Række Tilskuere. Det første Hjerte, han kom igennem, var en Dames; men øjeblikkelig troede han at være paa det orthopædiske Institut, som man kalder det Hus, hvor Doktoren tager Menneskeknuder bort og fa ar Folk til at blive ranke; der var han i det Værelse, hvor Gibs-afstøbningerne af de forvoksne Lemmer hænge paa Væggen; dog her var Forskellen denne, at ude paa Institutet tages de, idet Patienten kommer ind, men her i Hjertet vare de tagne og opbevarede, idet de gode Personer vare gaaede ud. Det var Afstøbninger af Veninder, deres legemlige og aandelige Fejl, som her opbevaredes.</p>

  <p>Hurtig var han i et andet kvindeligt Hjerte, men dette syntes ham en stor, hellig Kirke; Uskyldighedens hvide Due flagrede over Højalteret. Hvor gerne var han ikke sunken</p>

  <div class="newpage" id="page-127">
    &nbsp;
  </div>

  <p>paa Knæ, men videre maatte han, ind i det næste Hjerte, dog endnu hørte han Orgeltonerne, og selv syntes han at være bleven et nyt og bedre Menneske, følte sig ikke uværdig til at betræde den næste Helligdom, der viste et fattigt Tagkammer med en syg Moder; men gennem det aabne Vindue straalede Guds varme Sol, dejlige Roser nikkede fra den lille Trækasse paa Taget, og to himmelblaa Fugle sang om barnlig Glæde, medens den syge Moder nedbad Velsignelsen over Datteren.</p>

  <p>Nu krøb han paa Hænder og Fødder gennem en overfyldt Slagterbod, det var Kød og kun Kød, han stødte paa, det var Hjertet i en rig, respektabel Mand, hvis Navn vist maa findes i Vejviseren.</p>

  <p>Nu var han i hans Gemalindes Hjerte, det var et gammelt forfaldent Dueslag; Mandens Portræt blev brugt som Vejrhane, denne stod i Forbindelse med Dørene, og saaledes gik disse op og i, saa snart Manden drejede sig.</p>

  <p>Derpaa kom han i et Spejlkabinet, som det vi have paa Slottet Rosenborg, men Spejlene forstørrede i en utrolig Grad. Midt paa Gulvet sad, som en Dalai-Lama, Personens ubetydelige Jeg, forbavset ved at se sin egen Storhed.</p>

  <p>Herefter troede han sig i et snævert Naalehus, fuldt af spidse Naale, det er bestemt »Hjertet af en gammel ugift Jomfru!« maatte han tænke, men det var ikke Tilfældet, det var en ganske ung Militær med flere Ordener, just, som man sagde en Mand med Aand og Hjerte.</p>

  <p>Ganske fortumlet kom den syndige Volontær ud af det sidste Hjerte i Rækken, han formaaede ikke at ordne sine Tanker, men mente, at det var hans alt for stærke Fantasi, der var løbet af med ham.</p>

  <p>»Herre Gud,« sukkede han, »jeg har bestemt Anlæg til at blive gal! der er ogsaa utilgiveligt hedt herinde! Blodet stiger mig til Hovedet!« og nu erindrede han sig den store Begivenhed Aftenen forud, hvorledes hans Hoved havde siddet fast mellem Jernstængerne ved Hospitalet. »Der har jeg bestemt faaet det!« mente han. »Jeg maa tage den Ting i Tide. Et russisk Bad kunde være godt. Gid jeg allerede laa paa den øverste Hylde!«</p>

  <div class="newpage" id="page-128">
    &nbsp;
  </div>

  <p>Og saa laa han paa den øverste Hylde i Dampbadet, men han laa med alle Klæderne, med Støvler og Galocher paa; de hede Vanddraaber fra Loftet dryppede ham i Ansigtet.</p>

  <p>»Hu!« skreg han og foer ned for at faa et Styrtebad. Den opvartende Karl gav ogsaa et højt Skrig ved at se det paaklædte Menneske derinde.</p>

  <p>Volontæren havde imidlertid saa megen Fatning, at han hviskede til ham: »Det er et Væddemaal!« men det første, han gjorde, da han kom paa sit eget Værelse, var at faa et stort spansk Flueplaster i Nakken og et ned ad Ryggen, for at Galskaben kunde trække ud.</p>

  <p>Næste Morgen havde han da en blodig Ryg, det var det, han vandt ved Lykkens Galocher.</p>

  <div class="newpage" id="page-129">
    &nbsp;
  </div>

  <p class="illus"><img alt="picture29" src="../Images/picture29.jpg" /></p>

  <p>V. Kopistens Forvandling.</p>

  <p>Vægteren, som vi vistnok ikke have glemt, huskede imidlertid paa Galocherne, som han havde rundet og bragt med ud paa Hospitalet; han afhentede dem, men da hverken Løjtnanten eller nogen anden i Gaden vilde kendes ved dem, bleve de afleverede paa Politikamret.</p>

  <p>»Det ser ud, som det var mine egne Galocher!« sagde en af de Herrer Kopister, idet han betragtede Hittegodset og stillede dem om ved Siden af sine. »Der maa mere end cl Skomagerøje til at skille dem fra hinanden!«</p>

  <p>»Hr. Kopist!« sagde en Betjent, som traadte ind med nogle Papirer.</p>

  <p>Kopisten vendte sig om, talte med Manden, men da det var forbi, og han saa paa Galocherne, var han i stor Vilderede med, om det var dem til venstre eller dem til højre, som tilhørte ham. »Det maa være dem, som erc vaade!« tænkte han, men det var urigtig tænkt, thi det var Lykkens; men hvorfor skulde ikke ogsaa Politiet kunne fejle? Han tog dem paa, fik nogle Papirer i Lommen, andre under Armen, hjemme skulde de gennemlæses og afskrives; men nu var det just Søndag Formiddag, og Vejret godt, en Tur til Frederiksberg, tænkte han, kunde jeg have godt af, og saa gik han derud.</p>

  <p>Ingen kunde være et mere stille og flittigt Menneske end</p>

  <div class="newpage" id="page-130">
    &nbsp;
  </div>

  <p>denne unge Mand, vi unde ham ret denne lille Spadseretur, den vilde vistnok være saare velgørende for ham ovenpaa den megen Sidden. I Begyndelsen gik han kun uden at tænke paa nogen Ting, derfor havde Galocherne ikke Lejlighed til at vise deres Tryllekraft.</p>

  <p>I Alleen mødte han en bekendt, en ung Digter, der fortalte ham, at han Dagen efter vilde begynde sin Sommerrejse.</p>

  <p>»Naa, skal De nu af Sted igen!« sagde Kopisten. »De er da ogsaa et lykkeligt, frit Menneske. De kan flyve, hvorhen De vil, vi andre har en Lænke om Benet!«</p>

  <p>»Men den sidder fast til Brødtræet!« svarede Digteren. »De behøver ikke at sørge for den Dag i Morgen, og bliver De gammel, faar De Pension!«</p>

  <p>»De har det dog bedst!« sagde Kopisten; »at sidde og digte, det er jo en Fornøjelse; hele Verden siger Dem Behageligheder, og saa er De Deres egen Herre! jo, De skulde prøve at sidde i Retten med de trivielle Sager!«</p>

  <p>Digteren rystede med Hovedet, Kopisten rystede ogsaa med Hovedet, enhver beholdt sin Mening, og saa skiltes de ad.</p>

  <p>»Det er et eget Folkefærd, de Poeter!« sagde Kopisten, »jeg gad nok prøve paa at gaa ind i saadan en Natur, selv blive en Poet, jeg er vis paa, at jeg ikke skulde skrive saa-danne Klynkevers, som de andre! &mdash; &mdash; Det er ret en For-aarsdag for en Digter! Luften er saa usædvanlig klar, Skyerne saa smukke, og der er en Duft ved det grønne! ja i mange Aar har jeg ikke følt det som i dette Øjeblik.«</p>

  <p>Vi mærke allerede, at han er bleven Digter; iøjnefaldende var det vel ikke, thi det er en taabelig Forestilling at tænke sig en Digter anderledes end andre Mennesker; der kan mellem disse være langt mere poetiske Naturer, end mangen stor erkendt Digter er det; Forskellen bliver kun, at Digteren har en bedre aandelig Hukommelse, han kan holde paa Ideen og Følelsen, til den klart og tydeligt er traadt frem i Ordet, det kunne de andre ikke. Men at gaa over fra en Hverdagsnatur til en begavet, er altid en Overgang, og den havde Kopisten nu gjort.</p>

  <div class="newpage" id="page-131">
    &nbsp;
  </div>

  <p>LYKKENS GALOCHER. Kil</p>

  <p>»Den dejlige Duft!« sagde lian, »hvor minder den mig ikke om Violerne hos Tante Lone! Ja, det var, da jeg var en lille Dreng! Herre Gud, det har jeg i mange Tider ikke tænkt paa! den gode gamle Pige! hun boede deromme bag Børsen. Altid havde hun en Kvist eller et Par grønne Skud i Vand, Vinteren maatte være saa streng, den vilde. Violerne duftede, mens jeg lagde de opvarmede Kobberskillinger paa den frosne Rude og gjorde Kighuller. Det var et artigt Perspektiv. Udenfor i Kanalen laa Skibene indefrosne, forladte af hele Mandskabet, en skrigende Krage var da hele Besætningen; men naar saa Foraaret luftede, saa blev der travlt; under Sang og Hurraraab savede man Isen itu. Skibene bleve tjærede og taklede, saa foer de til fremmede Lande; jeg er bleven her og maa altid blive, altid sidde paa Politikamret og se de andre tage Pas til at rejse udenlands, det er min Lod! O ja!« sukkede han dybt, men standsede i det samme pludselig. »Herre Gud, hvad gaar der dog af mig! saaledes har jeg aldrig før tænkt eller følt! Det maa være Foraarsluften! det er baade ængsteligt og behageligt!« Han greb i Lommen til sine Papirer. »Disse give mig andet at tænke paa!« sagde han og lod Øjnene glide hen over det første Blad. »Fru Sigbrith, original Tragedie i fem Akter,« læste han, »hvad er det! og det er jo min egen Haand. Har jeg skrevet den Tragedie? Intrigen paa Volden eller store Bededag, Vaudeville. &mdash; Men hvor har jeg faaet den? Man maa have puttet mig det i Lommen, her er et Brev!« ja, det var fra Teaterdirektionen, Stykkerne vare forkastede, og Brevet selv var slet ikke høfligt stilet. »Hm! Hm!« sagde Kopisten og satte sig ned paa en Bænk; hans Tanke var saa levende, hans Hjerte saa blødt; uvilkaarlig greb han en af de nærmeste Blomster, det var en simpel lille Gaaseurt; hvad Botanikeren først gennem mange Forelæsninger siger os, forkyndte den i eet Minut; den fortalte Myten om sin Fødsel, den fortalte om Sollysets Magt, der udspændte de fine Blade og tvang dem til at dufte; da tænkte han paa Livets Kampe, der ligesaa vække Følelserne i vort Bryst. Luft og Lys var Blomstens Bejlere, men Lyset var den begunstigede, efter</p>

  <div class="newpage" id="page-132">
    &nbsp;
  </div>

  <p>Lysel bojede den sig, forsvandt delle, da rullede den sine Blade sammen og sov ind under Luttens Omarmelse. »Det er Lyset, der smykker mig!« sagde Blomsten; »men Luften lader dig aande!« hviskede Digterstemmen.</p>

  <p>Tæt ved stod en Dreng og slog med sin Stok i en mudret Grøft, Vanddraaberne stænkede op imellem de grønne Grene, og Kopisten tænkte paa de Millioner usynlige Dyr, der i Draaberne bleve kastede i en Højde, der efter deres Størrelse var for dem, som det vilde være for os at hvirvles højt over Skyerne. Idet Kopisten tænkte herpaa og paa hele den Forandring, der var foregaaet med ham, smilte han: »Jeg sover og drømmer; mærkværdigt er det alligevel! hvor man dog kan drømme naturligt og selv vide, at det kun er en Drøm. Gid jeg i Morgen kunde huske det, naar jeg vaag-ner, nu synes jeg at være ganske usædvanlig oplagt! jeg har et klart Blik over alting, føler mig saa opvakt, men jeg er vis paa, at naar jeg i Morgen husker noget af det, saa er det Vrøvl, det har jeg prøvet før! Det gaar med alt det kloge og prægtige, man hører og siger i Drømme, som med de underjordiskes Guld: idet man faar det, er det rigt og herligt, men set ved Dagen kun Stene og visne Blade. Ak,« sukkede han ganske vemodig og saa paa de syngende Fugle der nok saa fornøjede hoppede fra Gren til Gren. »De har det meget bedre end jeg! flyve, det er en dejlig Kunst, lykkelig den som er født med den! ja skulde jeg gaa over i noget, saa skulde det være saadan en lille Lærke!«</p>

  <p>I det samme slog Kjoleskøder og Ærmer sammen i Vinger, Klæderne bleve Fjer og Galocherne Kløer; han mærkede det meget godt og lo indvortes: »Saa, nu kan jeg da se, jeg drømmer! men saa naragtigt har jeg aldrig gjort det før;« og han fløj op i de grønne Grene og sang, men der var ikke Poesi i Sangen, thi Digternaturen var borte; Galocherne kunde, som enhver der gør noget til Gavns, kun gøre een Ting ad Gangen, han vilde være Digter, det blev han, nu vilde han være en lille Fugl, men ved at blive denne, ophørte den forrige Ejendommelighed.</p>

  <p>»Det er artigt nok,« sagde han, »om Dagen sidder jeg</p>

  <div class="newpage" id="page-133">
    &nbsp;
  </div>

  <p>paa Politikamret mellem de solideste Afhandlinger, om Natten kan jeg drømme at flyve som Lærke i Frederiksberg Have, der kunde s'gu' skrives en hel Folkekomedie derom!«</p>

  <p>Nu fløj han ned i Græsset, drejede Hovedet om til alle Sider og slog med Næbbet paa de smidige Græsstraa, der i Forhold til hans nærværende Størrelse syntes store som Nordafrikas Palmegrene.</p>

  <p>Det var kun et Øjeblik, og det blev kulsort Nat omkring ham; en, som han syntes, uhyre Genstand, blev kastet hen over ham, det var en stor Kasket, som en Dreng fra Nyboder kastede over Fuglen, en Haand kom ind og greb Kopisten om Ryg og Vinger, saa han peb; i første Forskrækkelse raabte han højt: »Du uforskammede Hvalp! Jeg er Kopist i Politikamret!« men det lød for Drengen som et Pipipi; han slog Fuglen paa Næbbet og vandrede af Sted.</p>

  <p>I Alleen mødte han to Skoledrenge af den dannede Klasse, det vil sige, som Mennesker betragtet, som Aander vare de i Skolens nederste; de købte Fuglen for otte Skilling, og saa-ledes kom Kopisten til Kjøbenhavn, hjem til en Familie i Gothersgaden.</p>

  <p>»Det er godt, jeg drømmer!« sagde Kopisten, »ellers blev jeg s'gu' vred! først var jeg Poet, nu en Lærke! ja det var da Poetnaturen, der fik mig over i det lille Dyr! Det er dog en ynkelig Ting, især naar man falder i Hænderne paa nogle Drenge. Jeg gad nok vide, hvorledes dette løber af!«</p>

  <p>Drengene førte ham ind i en meget elegant Stue; en tyk, leende Frue tog imod dem, men hun var slet ikke fornøjet med, at den simple Markfugl, som hun kaldte Lærken, kom med ind, dog for i Dag vilde hun lade det gaa, og de maatte sætte den i det tomme Bur, som stod ved Vinduet; »det kan maaske fornøje Poppedreng!« tilføjede hun og lo hen til en stor grøn Papegøje, der gyngede fornemt i sin Ring i det prægtige Messingbur. »Det er Poppedrengs Geburtsdag!« sagde hun dum naiv, »derfor vil den lille Markfugl gratulere!«</p>

  <p>Poppedreng svarede ikke et eneste Ord, men gyngede fornemt frem og tilbage, derimod begyndte en smuk Kanarifngl,</p>

  <div class="newpage" id="page-134">
    &nbsp;
  </div>

  <p>der sidste Sommer var bragl hertil fra sil varme, duftende Fædreland, højt at synge.</p>

  <p>»Skraalhals!« sagde Fruen og kastede et hvidt Lommetørklæde over Buret.</p>

  <p>»Pipi!« sukkede den, &gt;det var et skrækkeligt Snevejr!« og med dette Suk tav den.</p>

  <p>Kopisten, eller, som Fruen sagde, Markfuglen, kom i et lille Bur tæt op til Kanarifuglen, ikke langt fra Papegøjen. Den eneste menneskelige Tirade, Poppedreng kunde frem-pludre, og som tit faldt ret komisk, var den: »Nej, lad os nu være Mennesker!« Alt det øvrige, den skreg, var lige saa uforstaaeligt som Kanarifuglens Kvidren, kun ikke for Kopisten, der nu selv var en Fugl; han forstod inderlig godt Kammeraterne.</p>

  <p>»Jeg fløj under den grønne Palme og det blomstrende Mandeltræ!« sang Kanarifuglen, »jeg fløj med mine Brødre og Søstre hen over de prægtige Blomster og over den glasklare Sø, hvor Planterne nikkede paa Bunden. Jeg saa ogsaa mange dejlige Papegøjer, der fortalte de morsomste Historier, saa lange og saa mange.«</p>

  <p>»Det var vilde Fugle!« svarede Papegøjen, »de havde ingen Dannelse. Nej, lad os nu være Mennesker! &mdash; Hvorfor ler du ikke? Naar Fruen og alle de fremmede kunne le deraf, saa kan du ogsaa; det er en stor Mangel ikke at kunne goutere det morsomme. Nej, lad os nu være Mennesker!«</p>

  <p>»Oh, husker du de smukke Piger, som dansede under det udspændte Telt ved de blomstrende Træer? Husker du de søde Frugter og den kølende Saft i de vildtvoksende Urter?«</p>

  <p>»O, ja!« sagde Papegøjen, »men her har jeg det langt bedre! jeg har god Mad og en intim Behandling; jeg veed, jeg er et godt Hoved, og mere forlanger jeg ikke. Lad os nu være Mennesker! Du er en Digtersjæl, som de kalde det, jeg har grundige Kundskaber og Vittighed, du har dette Geni, men ingen Besindighed, gaar op i disse høje Naturtoner, og derfor dænge de dig til. Det byde de ikke mig, nej, for jeg har kostet dem noget mere! jeg imponerer med Næbbet og</p>

  <div class="newpage" id="page-135">
    &nbsp;
  </div>

  <p>kan slaa en »Witz! Witz! Witz!« nej, lad os nu være Mennesker!«</p>

  <p>»Oh, mit varme, blomstrende Fædreland!« sang Kanari-fuglen, »jeg vil synge om dine mørkegrønne Træer, om dine stille Havbugter, hvor Grenene kysse den klare Vandflade, synge om alle mine glimrende Brødres og Søstres Jubel, hvor »Ørkenens Plantekilder«*) gro!«</p>

  <p>»Lad dog bare være med de Klynketoner!« sagde Papegøjen. »Sig noget, man kan le af! Latter er Tegn paa det højeste aandelige Standpunkt. Se om en Hund eller Hest kan le! nej, græde kan den, men le, det er alene givet Menneskene. Ho, ho, ho!« lo Poppedreng og tilføjede sin Witz: »Lad os nu være Mennesker!«</p>

  <p>»Du lille graa danske Fugl,« sagde Kanarifuglen, »du er ogsaa bleven Fange, der er vist koldt i dine Skove, men der er dog Frihed, flyv ud! &mdash; De har glemt at lukke for dig; det øverste Vindue staar aabent. Flyv, flyv!«</p>

  <p>Og det gjorde Kopisten, vips var han ude af Buret; i det samme knagede den halvaabne Dør ind til det næste Værelse, og smidig, med grønne, skinnende Øjne, sneg Hus-katten sig ind og gjorde Jagt paa ham. Kanarifuglen flagrede i Buret, Papegøjen slog med Vingerne og raabte: »Lad os nu være Mennesker!« Kopisten følte den dødeligste Skræk og fløj af Sted igennem Vinduet, over Huse og Gader; til sidst maatte han hvile sig lidt.</p>

  <p>Genboens Hus havde noget hjemligt; et Vindue stod aabent, han fløj derind, det var hans eget Værelse; han satte sig paa Bordet.</p>

  <p>»Lad os nu være Mennesker!« sagde han uden selv at tænke paa, hvad han sagde, det var efter Papegøjen, og i samme Øjeblik var han Kopist, men han sad paa Bordet.</p>

  <p>»Gud bevar'os!« sagde han, »hvor er jeg kommen her op og saaledes falden i Søvn! det var ogsaa en urolig Drøm, jeg havde. Noget dumt Tøj var den hele Historie!«</p>

  <p>*) Cactus.</p>

  <div class="newpage" id="page-136">
    &nbsp;
  </div>

  <p class="illus"><img alt="picture30" src="../Images/picture30.jpg" /></p>

  <p>VI. Det bedste, Galocherne bragte.</p>

  <p>Dagen efter, i den tidlige Morgenstund, da Kopisten endnu laa i Sengen, bankede det paa hans Dør, det var Naboen i samme Etage, en Student, der læste til at blive Præst; han traadte ind.</p>

  <p>»Laan mig dine Galocher,« sagde han, »der er saa vaadt i Haven, men Solen skinner dejligt, jeg vilde nok ryge en Pibe dernede.«</p>

  <p>Galocherne fik han paa og var snart nede i Haven, der ejede et Blomme- og et Pæretræ. Selv en saa lille Have, som denne var, gælder inde i Kjøbenhavn for en stor Herlighed.</p>

  <p>Studenten gik op og ned i Gangen; Klokken var kun seks; ude fra Gaden klang et Posthorn.</p>

  <p>»Oh, rejse! rejse!« udbrød han, »det er dog det lykkeligste i Verden! det er mine Ønskers højeste Maal! da vilde denne Uro, jeg føler, stilles. Men langt bort skulde det være! jeg vilde se det herlige Schweiz, rejse i Italien og &mdash;«</p>

  <p>Ja, godt var det, at Galocherne virkede lige straks, ellers var han kommen omkring alt for meget baade for sig selv og os andre. Han rejste. Han var midt inde i Schweiz, men med otte andre pakket ind i det inderste af en Diligence; ondt i Hovedet havde han, træt i Nakken følte han sig, og Blodet var sunket ham ned i Benene, der ophovnede og klemtes af Støvlerne. Han svævede mellem en blundende og en</p>

  <div class="newpage" id="page-137">
    &nbsp;
  </div>

  <p>vaagen Tiisland. I sin Lomme til højre havde han Kreditivet, i sin Lomme til venstre Passet og i en lille Skindpung paa Brystet nogle fastsyede Louisd'orer; hver Drøm forkyndte, at en eller anden af disse Kostbarheder var tabt, og derfor foer han feberagtig op, og den første Bevægelse, Haanden gjorde, var en Trekant fra højre til venstre og op mod Brystet for at føle, om han havde dem eller ej. Paraplyer, Stokke og Hatte gyngede i Nettet ovenover og forhindrede saa temmeligt Udsigten, der var højst imponerende, han skottede til den, medens Hjertet sang, hvad i det mindste een Digter, vi kende, har sunget i Schweiz, men ikke til Dato ladet trykke</p>

  <p>Ja, her er saa smukt, som Hjertet vil, jeg øjner Monlblanc, min kære. Gid bare Pengene vil slaa til, ak, saa var her godt at være!</p>

  <p>Stor, alvorlig og mørk var den hele Natur rundt om. Granskovene syntes Lyngtoppe paa de høje Klipper, hvis Top skjultes i Skytaagen; nu begyndte det at sne; den kolde Vind blæste.</p>

  <p>»Uh!« sukkede han, »gid vi vare paa den anden Side af Alperne, saa var det Sommer, og saa havde jeg hævet Penge paa mit Kreditiv; den Angest, jeg er i for disse, gør, at jeg ikke nyder Schweiz, oh, gid jeg var paa den anden Side!«</p>

  <p>Og saa var han paa den anden Side; dybt inde i Italien var han, mellem Florents og Rom. Søen Tracymenes laa i Aftenbelysning som et flammende Guld mellem de mørke-blaa Bjerge; her, hvor Hannibal slog Flaminius, holdt nu Vinrankerne hverandre fredelig i de grønne Fingre; yndige, halvnøgne Børn vogtede en Flok kulsorte Svin under en Gruppe duftende Laurbærtræer ved Vejen. Kunde vi ret give dette Maleri, alle vilde juble: Dejlige Italien!« men del sagde slet ikke Teologen eller en eneste af hans Rejsefæller inde i Vetturinens Vogn.</p>

  <p>I Tusindvis fløj giftige Fluer og Myg ind til dem, forgæves piskede de omkring sig med en Myrtegren, Fluerne stak alligevel; ikke eet Menneske var der i Vognen, uden at</p>

  <div class="newpage" id="page-138">
    &nbsp;
  </div>

  <p>jo hans Ansigt var opsvulmet og blodigt af Bid. De stakkels Heste saa ud som Aadsler, Fluerne sad i store Kager paa dem, og kun øjebliklig hjalp det, at Kusken steg ned og skrabede Dyrene af. Nu sank Solen, en kort, men isnende Kulde gik gennem hele Naturen, det var slet ikke behageligt; men rundt om fik Bjerge og Skyer den dejligste grønne Farve, saa klar, saa skinnende &mdash; ja gaa selv hen at se, det er bedre end at læse Beskrivelsen! det var mageløst! det fandt de rejsende ogsaa, men &mdash; Maven var tom, Legemet træt, al Hjertets Længsel drejede sig om et Nattekvarter; men hvorledes vilde dette blive? Man saa langt inderligere efter dette end efter den skønne Natur.</p>

  <p>Vejen gik gennem en Olivenskov, det var, som kørte man i Hjemmet mellem knudrede Pile, her laa det ensomme Værtshus. En halv Snes tiggende Krøblinger havde lejret sig udenfor, den raskeste af dem saa ud som »Hungerens ældste Søn, der havde naaet sin Myndighedsalder«*), de andre vare enten blinde, havde visne Ben og krøb paa Hænderne, eller indsvundne Arme med fingerløse Hænder. Det var ret Elendigheden trukken frem af Pjalterne. »Eccellenza miserabili!« sukkede de og strakte de syge Lemmer frem. Værtinden selv med bare Fødder, uredt Haar og kun iført en smudsig Bluse, tog imod Gæsterne. Dørene vare bundne sammen med Sejlgarn; Gulvet i Værelserne frembød en halv oprodet Brolægning med Mursten; Flaggermus fløj hen under Loftet, og Stanken herinde &mdash; &mdash;</p>

  <p>»Ja, vil Hun dække nede i Stalden!« sagde en af de rejsende, »dernede veed man dog, hvad det er, man indaander!«</p>

  <p>Vinduerne bleve aabnede, for at der kunde komme lidt frisk Luft, men hurtigere end denne kom de visne Arme ind og den evige Klynken: miserabili, Eccellenza! Paa Væggene stod mange Inskriptioner, Halvdelen var imod bella Italia.</p>

  <p>Maden blev bragt frem; der var en Suppe af Vand, krydret med Peber og harsk Olie, og saa nok engang det samme Slags Olie paa Salaten; fordærvede Æg og stegte Hanekamme</p>

  <p>*) Snarleyyow.</p>

  <div class="newpage" id="page-139">
    &nbsp;
  </div>

  <p>vare Pragtretterne; selv Vinen havde Afsmag, del var en sand Mikstur.</p>

  <p>Til Natten bleve Kofferterne stillede op for Døren; een af de rejsende havde Vagt, medens de andre sov; Teologen var den vagthavende; oh, hvor kvalmt var der ikke herinde; Heden trykkede, Myggene surrede og stak, miserabili udenfor klynkede i Søvne.</p>

  <p>»Ja, rejse er godt nok!« sukkede Studenten, »havde man bare intet Legeme! kunde dette hvile, og Aanden derimod flyve. Hvor jeg kommer, er der et Savn, der trykker Hjertet; noget bedre end det øjebliklige er det, jeg vil have; ja, noget bedre, det bedste, men hvor og hvad er det; jeg veed i Grunden nok, hvad jeg vil, jeg vil til et lykkeligt Maal, det lykkeligste af alle!«</p>

  <p>Og idet Ordet var udtalt, var han i Hjemmet; de lange hvide Gardiner hang ned for Vinduet, og midt paa Gulvet stod den sorte Ligkiste, i den laa han i sin stille Dødssøvn, hans Ønske var opfyldt, Legemet hvilte, Aanden rejste. Pris ingen lykkelig, før han er i sin Grav, var S o lo ns Ord, her fornyedes Bekræftelsen.</p>

  <p>Ethvert Lig er Udødelighedens Sfinks; heller ikke Sfinksen her i den sorte Kiste besvarede for os, hvad den levende to Dage forud havde nedskrevet:</p>

  <p>Du stærke Død, din Tavshed vækker Gru! Dit Spor er jo kun Kirkegaardens Grave. Skal Tankens Jakobsstige gaa itu? Staar jeg kun op som Græs i Dødens Have?</p>

  <p>Vor største Liden tit ej Verden ser! Du, som var ene lige til det sidste, i Verden meget trykker Hjertet mer end Jorden, som de kaste paa din Kiste!</p>

  <p>To Skikkelser bevægede sig i Værelset; vi kende dem begge; det var Sorgens Fe og Lykkens udsendte; de bøjede sig over den døde.</p>

  <p>»Ser du,« sagde Sorgen, »hvad Lykke bragte vel dine Galocher Menneskeheden ?«</p>

  <div class="newpage" id="page-140">
    &nbsp;
  </div>

  <p>LYKKENS GALOCHHK.</p>

  <p>»De bragte i det mindste ham, som sover her, et varigt Gode!« svarede Glæden.</p>

  <p>»O nej!« sagde Sorgen; »selv gik han bort, han blev ikke kaldet! hans aandelige Kraft her blev ikke givet Styrke nok til at hæve de Skatte hist, som han efter sin Bestemmelse maa hæve! Jeg vil vise ham en Velgerning!«</p>

  <p>Og hun tog Galocherne af hans Fødder; da var Døds-søvnen endt, den genoplevede rejste sig. Sorgen forsvandt, men ogsaa Galocherne; hun har vist betragtet dem som sin Ejendom.</p>

  <p class="illus"><img alt="picture31" src="../Images/picture31.jpg" /></p>

  <p>&mdash; vy</p>

  <div class="newpage" id="page-141">
    &nbsp;
  </div>

  <p class="illus"><img alt="picture32" src="../Images/picture32.jpg" /></p>

  <p>Gaaseurten.</p>

  <p>Nu skal du høre! &mdash; Ude paa Landet, tæt ved Vejen, laa el Lyststed; du har bestemt selv engang set det! der er foran en lille Have med Blomster og et Stakit, som er malet; tæt herved paa Grøften, midt i det dejligste grønne Græs, vokste en lille Gaaseurt; Solen skinnede lige saa varmt og smukt paa den som paa de store rige Pragtblomster inde i Haven, og derfor vokste den Time for Time. En Morgen stod den ganske udsprungen med sine smaa, skinnende hvide Blade, der sidde som Straaler rundt om den lille gule Sol indeni. Den tænkte slet ikke paa, at intet Menneske saa den der i Græsset, og at den var en fattig, foragtet Blomst; nej, den var saa fornøjet, den vendte sig lige imod den varme Sol, saa op i den og hørte paa Lærken, som sang i Luften.</p>

  <p>Den lille Gaaseurt var saa lykkelig, som om det var en stor Helligdag, og saa var det dog en Mandag; alle Børn vare i Skole; mens de sad paa deres Bænke og lærte noget, sad den paa sin lille, grønne Stilk og lærte ogsaa af den varme Sol og alt rundt omkring, hvor god Gud er, og den syntes ret, at den lille Lærke sang saa tydeligt og smukt alt, hvad</p>

  <div class="newpage" id="page-142">
    &nbsp;
  </div>

  <p>den i Stilhed følte, og Gaaseurten saa med et Slags Ærbødighed op til den lykkelige Fugl, der kunde synge og flyve, men var slet ikke bedrøvet, fordi den selv ikke kunde det. »Jeg ser og hører jo!« tænkte den, »Solen skinner paa mig, og Vinden kysser mig! oh, hvor jeg dog er bleven begavet!«</p>

  <p>Inden for Stakittet stod saa mange stive, fornemme Blomster; jo mindre Duft de havde, desto mere knejsede de. Pæonerne blæste sig op for at være større end en Rose/ men det er slet ikke Størrelsen, som gør det! Tulipanerne havde de allersmukkeste Kulører, og det vidste de nok og holdt sig saa ranke, for at man endnu bedre kunde se dem. De lagde slet ikke Mærke til den unge Gaaseurt udenfor, men den saa desto mere paa dem og tænkte: »Hvor de ere rige og dejlige! ja, dem flyver vist den prægtige Fugl ned til og besøger! Gud ske Lov, at jeg staar saa nær herved, saa kan jeg dog faa den Stads at se!« og lige idet den tænkte det, »kvirrevit!« der kom Lærken flyvende, men ikke ned til Pæoner og Tulipaner, nej, ned i Græsset til den fattige Gaaseurt, der blev saa forskrækket af bare Glæde, at den vidste slet ikke mer, hvad den skulde tænke.</p>

  <p>Den lille Fugl dansede rundt omkring den og sang: »Nej, hvor dog Græsset er blødt! og se, hvilken sød lille Blomst med Guld i Hjertet og Sølv paa Kjolen!« den gule Prik i Gaaseurten saa jo ogsaa ud som Guld, og de smaa Blade rundt om vare skinnende hvide.</p>

  <p>Saa lykkelig som den lille Gaaseurt var, nej, det kan ingen begribe! Fuglen kyssede den med sit Næb, sang for den og fløj saa igen op i den blaa Luft. Det varede bestemt et helt Kvarter, før Blomsten kunde komme sig igen. Halv undselig og dog inderlig fornøjet saa den til Blomsterne inde i Haven; de havde jo set den Ære og Lyksalighed, der var vederfaret hende, de maatte jo begribe, hvilken Glæde det var; men Tulipanerne stod nok engang saa stive som før, og saa vare de saa spidse i Ansigtet og saa røde, for de havde ærgret sig. Pæonerne vare ganske tykhovede, bu! det var godt, at de ikke kunde tale, ellers havde Gaaseurten faaet en ordentlig Tiltale. Den stakkels lille Blomst kunde nok se,</p>

  <div class="newpage" id="page-143">
    &nbsp;
  </div>

  <p>al de vare ikke i godt Humør, og det gjorde den saa inderlig ondt. I det samme kom der inde i Haven en Pige med en stor Kniv, saa skarp og skinnende, hun gik lige hen mellem Tulipanerne og skar den ene af efter den anden. »Uh!« sukkede den lille Gaaseurt, »det var jo forskrækkeligt, nu er det forbi med dem!« Saa gik Pigen bort med Tulipanerne; Gaaseurten var glad ved, at den stod ude i Græsset og var en lille, fattig Blomst; den følte sig ret saa taknemmelig, og da Solen gik ned, foldede den sine Blade, sov ind og drømte hele Natten om Solen og den lille Fugl.</p>

  <p>Næste Morgen, da Blomsten igen lykkelig strakte alle de hvide Blade ligesom smaa Arme ud mod Luft og Lys, kendte den Fuglens Stemme, men det var saa sørgeligt, hvad den sang. Ja, den stakkels Lærke havde god Grund dertil, den var bleven fanget og sad nu i et Bur tæt ved det aabne Vindue. Den sang om at flyve frit og lykkeligt omkring, sang om det unge, grønne Korn paa Marken, og om den dejlige Rejse, den kunde gøre paa sine Vinger højt op i Luften. Den stakkels Fugl var ikke i godt Humør, langen sad den der i Buret.</p>

  <p>Den lille Gaaseurt ønskede saa gerne at hjælpe, men hvorledes skulde den bære sig ad dermed; ja det var vanskeligt at hitte paa. Den glemte rent, hvor smukt alt stod rundt om, hvor varmt Solen skinnede, og hvor dejlige hvide dens Blade saa ud; ak, den kunde kun tænke paa den fangne Fugl, som den slet ikke var i Stand til at gøre noget for.</p>

  <p>Da kom der i det samme to smaa Drenge ud fra Haven; den ene af dem havde i Haanden en Kniv, stor og skarp som den, Pigen havde til at skære Tulipanerne af med. De gik lige hen imod den lille Gaaseurt, der slet ikke kunde begribe, hvad de vilde.</p>

  <p>»Her kan vi skære en dejlig Græstørv til Lærken!« sagde den ene Dreng og begyndte at skære i en Firkant dybt ned omkring Gaaseurten, saa at den kom til at staa midt i Græstørven.</p>

  <p>»Riv den Blomst af!« sagde den anden Dreng, og Gaaseurten rystede ordentlig af Angest, thi at blive reven af var jo</p>

  <div class="newpage" id="page-144">
    &nbsp;
  </div>

  <p>at miste Livet, og nu vilde den saa gerne leve, da den skulde med Græstørven ind i Buret til den fangne Lærke.</p>

  <p>»Nej, lad den sidde!« sagde den anden Dreng, »den pynter saa net!« og saa blev den siddende og kom med ind i Buret til Lærken.</p>

  <p>Men den stakkels Fugl klagede højt over sin tabte Frihed og slog med Vingerne mod Jerntraadene i Buret; den lille Gaaseurt kunde ikke tale, ikke sige et trøstende Ord, ihvor gerne den vilde. Saaledes gik hele Formiddagen.</p>

  <p>»Her er intet Vand!« sagde den fangne Lærke, »de erc alle ude og have glemt mig med en Draabe at drikke! min Hals er tør og brændende! der er Ild og Is inden i mig, og Luften er saa tung! Ak, jeg maa dø fra det varme Solskin, fra det friske grønne, fra al den Dejlighed, Gud har skabt!« og saa borede den sit lille Næb ned i den kølige Græstørv for derved at opfriskes lidt; da faldt dens Øjne paa Gaase-urten, og Fuglen nikkede til den, kyssede den med Næbbet og sagde: »Du maa ogsaa visne herinde, du stakkels lille Blomst! Dig og den lille grønne Plet Græs har man givet mig for den hele Verden, jeg havde udenfor! hvert lille Græsstraa skal være mig et grønt Træ, hvert af dine hvide Blade en duftende Blomst! ak, I fortælle mig kun, hvor meget jeg har mistet!«</p>

  <p>»Hvo der dog kunde trøste ham!« tænkte Gaaseurten, men den kunde ikke røre et Blad; dog Duften, som strømmede ud af de fine Blade, var langt stærkere, end den ellers findes hos denne Blomst; det mærkede ogsaa Fuglen, og skønt den forsmægtede af Tørst og i sin Pine rev de grønne Græsstraa af, rørte den slet ikke Blomsten.</p>

  <p>Det blev Aften, og endnu kom ingen og bragte den stakkels Fugl en Vanddraabc; da strakte den sine smukke Vinger ud, rystede dem krampagtigt, dens Sang var et vemodigt Pipi; det lille Hoved bøjede sig hen imod Blomsten, og Fuglens Hjerte brast af Savn og Længsel; da kunde Blomsten ikke, som Aftenen forud, folde sine Blade sammen og sove, den hang syg og sørgende ned mod Jorden.</p>

  <p>Først den næste Morgen kom Drengene, og da de saa</p>

  <div class="newpage" id="page-145">
    &nbsp;
  </div>

  <p>GAASEURTEN.</p>

  <p>145</p>

  <p>Fuglen død, græd de, græd mange Taarer og gravede den en nydelig Grav, som blev pyntet med Blomsterblade. Fuglens Lig kom i en rød, dejlig Æske, kongeligt skulde den begraves, den stakkels Fugl! da han levede og sang, glemte de ham, lod ham sidde i Buret og lide Savn, nu fik han Stads og mange Taarer.</p>

  <p>Men Græstørven med Gaaseurten blev kastet ud i Støvet paa Landevejen, ingen tænkte paa den, som dog havde følt mest for den lille Fugl, og som gerne vilde trøstet den!</p>

  <p class="illus"><img alt="picture33" src="../Images/picture33.jpg" /></p>

  <p>H. C. Andersen: Eventyr og Historier.</p>

  <div class="newpage" id="page-146">
    &nbsp;
  </div>

  <p class="illus"><img alt="picture34" src="../Images/picture34.jpg" /></p>

  <p>Den standhaftige Tinsoldat.</p>

  <p>Der var engang fem og tyve Tinsoldater, de vare alle Brødre, thi de vare fødte af en gammel Tinske. Geværet holdt de i Armen, Ansigtet satte de lige ud; rød og blaa, nok saa dejlig var Uniformen. Det allerførste, de hørte i denne Verden, da Laaget blev taget af Æsken, hvori de laa, var det Ord: »Tinsoldater!« det raabte en lille Dreng og klappede i Hænderne; han havde faaet dem, fordi det var hans Fødselsdag, og stillede dem nu op paa Bordet. Den ene Soldat lignede livagtig den anden, kun en eneste var lidt forskellig; han havde eet Ben, thi han var bleven støbt sidst, og saa var der ikke Tin nok; dog stod han lige saa fast paa sit ene som de andre paa deres to, og det er just ham, som bliver mærkværdig.</p>

  <p>Paa Bordet, hvor de bleve stillede op, stod meget andet Legetøj; men det, som faldt mest i Øjnene, var et dejligt Slot af Papir. Gennem de smaa Vinduer kunde man se lige ind i Salene. Udenfor stod smaa Tiæer rundt om et lille Spejl, der skulde se ud som en Sø; Svaner af Voks svømmede</p>

  <div class="newpage" id="page-147">
    &nbsp;
  </div>

  <p>derpaa og spejlede sig. Det var alt sammen nydeligt, men det nydeligste blev dog en lille Jomfru, som stod midt i den aabne Slotsdør; hun var ogsaa klippet ud af Papir; men hun havde et Skørt paa af det klareste Linon og et lille smalt blaat Baand over Skulderen ligesom et Gevandt; midt i det sad en skinnende Paillet, lige saa stor som hele hendes Ansigt. Den lille Jomfru strakte begge sine Arme ud, for hun var en Danserinde, og saa løftede hun sit ene Ben saa højt i Vejret, at Tinsoldaten slet ikke kunde finde det og troede, at hun kun havde eet Ben ligesom han.</p>

  <p>»Det var en Kone for mig!« tænkte han; »men hun er meget fornem, hun bor i et Slot, jeg har kun en Æske, og den ere vi fem og tyve om, det er ikke et Sted for hende! dog jeg maa se at gøre Bekendtskab!« og saa lagde han sig, saa lang han var, bag en Snustobaksdaase, der stod paa Bordet; der kunde han ret se paa den lille fine Dame, som blev ved at staa paa eet Ben uden at komme ud af Balancen.</p>

  <p>Da det blev ud paa Aftenen, kom alle de andre Tinsoldater i deres Æske, og Folkene i Huset gik til Sengs. Nu begyndte Legetøjet at lege, baade at komme fremmede, føre Krig og holde Bal; Tinsoldaterne raslede i Æsken, for de vilde være med, men de kunde ikke faa Laaget af. Nøddeknækkeren slog Kolbøtter, og Griflen gjorde Kommers paa Tavlen; det var et Spektakel, saa Kanarifuglen vaagnede og begyndte at snakke med og det paa Vers. De to eneste, som ikke rørte sig af Stedet, var Tinsoldaten og den lille Danserinde; hun holdt sig saa rank paa Taaspidsen og med begge Armene udad; han var lige saa standhaftig paa sit ene Ben, hans Øjne kom ikke et Øjeblik fra hende.</p>

  <p>Nu slog Klokken tolv, og klask, der sprang Laaget af Snustobaksdaasen, men der var ingen Tobak i, nej, men en lille, sort Trold, det var saadant et Kunststykke.</p>

  <p>»Tinsoldat!« sagde Trolden, »vil du holde dine Øjne hos dig selv!«</p>

  <p>Men Tinsoldaten lod, som han ikke hørte det.</p>

  <p>»Ja, bi til i Morgen!« sagde Trolden.</p>

  <p>Da det nu blev Morgen, og Børnene kom op, blev Tin-</p>

  <p>io»</p>

  <div class="newpage" id="page-148">
    &nbsp;
  </div>

  <p>soldaten stillet hen i Vinduet, og enten det nu var Trolden eller Trækvind, lige med eet fløj Vinduet op, og Soldaten gik ud paa Hovedet fra tredie Sal. Det var en skrækkelig Fart, han vendte Benet lige i Vejret og blev staaende paa Kasketten med Bajonetten nede imellem Brostenene.</p>

  <p>Tjenestepigen og den lille Dreng kom straks ned for at søge; men skønt de vare nær ved at træde paa ham, kunde de dog ikke se ham. Havde Tinsoldaten raabt: her er jeg! saa havde de nok fundet ham, men han fandt det ikke passende at skrige højt, da han var i Uniform.</p>

  <p>Nu begyndte det at regne, den ene Draabe faldt tættere end den anden, det blev en ordentlig Skylle; da den var forbi, kom der to Gadedrenge.</p>

  <p>»Sej du!« sagde den ene, »der ligger en Tinsoldat! han skal ud at sejle!«</p>

  <p>Og saa gjorde de en Baad af en Avis, satte Tinsoldaten midt i den, og nu sejlede han ned ad Rendestenen; begge Drengene løb ved Siden og klappede i Hænderne. Bevar os vel! hvilke Bølger der gik i den Rendesten, og hvilken Strøm der var; ja, det havde da ogsaa skylregnet. Papirs-baaden vippede op og ned, og imellem saa drejede den sig rundt, saa det dirrede i Tinsoldaten; men han blev standhaftig, forandrede ikke en Mine, saa lige ud og holdt Geværet i Armen.</p>

  <p>Lige med eet drev Baaden ind under et langt Rende-stensbræt; der blev lige saa mørkt, som om han var i sin Æske.</p>

  <p>»Hvor mon jeg nu kommer hen,« tænkte han, »ja, ja, det er Troldens Skyld! Ak, sad dog den lille Jomfru her i Baaden, saa maatte her gerne være een Gang saa mørkt endnu!«</p>

  <p>I det samme kom der en stor Vandrotte, som boede under Rendestensbrættet.</p>

  <p>»Har du Pas?« spurgte Rotten, »hid med Passet!«</p>

  <p>Men Tinsoldaten tav stille og holdt endnu fastere paa Geværet. Baaden foer af Sted, og Rotten bag efter. Hu! hvor den skar Tænder og raabte til Pinde og Straa:</p>

  <div class="newpage" id="page-149">
    &nbsp;
  </div>

  <p>»Stop ham! Stop ham! han har ikke betalt Told! han har ikke vist Pas!«</p>

  <p>Men Strømmen blev stærkere og stærkere, Tinsoldaten kunde allerede øjne den lyse Dag foran, hvor Brættet slap, men han hørte ogsaa en brusende Lyd, der nok kunde gøre en tapper Mand forskrækket; tænk dog, Rendestenen styrtede, hvor Brættet endte, lige ud i en stor Kanal, det vilde for ham være lige saa farligt, som for os at sejle ned ad et stort Vandfald.</p>

  <p>Nu var han allerede saa nær derved, at han ikke kunde standse. Baaden foer ud, den stakkels Tinsoldat holdt sig saa stiv, han kunde, ingen skulde sige ham paa, at han blinkede med Øjnene. Baaden snurrede tre fire Gange rundt og var fyldt med Vand lige til Randen, den maatte synke; Tinsoldaten stod i Vand til Halsen, og dybere og dybere sank Baaden; mere og mere løste Papiret sig op; nu gik Vandet over Soldatens Hoved, &mdash; da tænkte han paa den lille nydelige Danserinde, som han aldrig mere skulde faa at se; og det klang for Tinsoldatens Øre:</p>

  <p>„Fare, fare, Krigsmand! Døden skal du lide!"</p>

  <p>Nu gik Papiret itu, og Tinsoldaten styrtede igennem &mdash; men blev i det samme slugt af en stor Fisk.</p>

  <p>Nej, hvor der var mørkt derinde! der var endnu værre end under Rendestensbrættet, og saa var der saa snævert; men Tinsoldaten var standhaftig og laa, saa lang han var, med Geværet i Armen. &mdash;</p>

  <p>Fisken foer omkring, den gjorde de allerforfærdeligste Bevægelser; endelig blev den ganske stille, der foer som en Lyn-straale igennem den, Lyset skinnede ganske klart, og en raabte højt: »Tinsoldat!« Fisken var bleven fanget, bragt paa Torvet, solgt og kommen op i Køkkenet, hvor Pigen skar den op med en stor Kniv. Hun tog med sine to Fingre Soldaten midt om Livet og bar ham ind i Stuen, hvor de alle sammen vilde se saadan en mærkværdig Mand, der</p>

  <div class="newpage" id="page-150">
    &nbsp;
  </div>

  <p>DEN STANDHAFTIGE TINSOLDAT.</p>

  <p>havde rejst om i Maven paa en Fisk; men Tinsoldaten var slet ikke stolt. De stillede ham op paa Bordet og der &mdash; nej, hvor det kan gaa underligt til i Verden! Tinsoldaten var i den selvsamme Stue, han havde været i før, han saa de selvsamme Børn, og Legetøjet stod paa Bordet; det dejlige Slot med den nydelige lille Danserinde; hun holdt sig endnu paa det ene Ben og havde det andet højt i Vejret, hun var ogsaa standhaftig; det rørte Tinsoldaten, han var færdig ved at græde Tin, men det passede sig ikke. Han saa paa hende, og hun saa paa ham, men de sagde ikke noget.</p>

  <p class="illus"><img alt="picture35" src="../Images/picture35.jpg" /></p>

  <p>I det samme tog den ene af Smaadrengene og kastede Soldaten lige ind i Kakkelovnen, og han gav slet ingen Grund derfor; det var bestemt Trolden i Daasen, der var Skyld deri.</p>

  <p>Tinsoldaten stod ganske belyst og følte en Hede, der var forfærdelig, men om det var af den virkelige Ild eller af Kærlighed, det vidste han ikke. Kulørerne vare rent gaaede af ham, om det var sket paa Rejsen, eller det var af Sorg, kunde ingen sige. Han saa paa den lille Jomfru, hun saa paa ham, og han følte, han smeltede, men endnu stod han standhaftig med Geværet i Armen. Da gik der en Dør op, Vinden tog i Danserinden, og hun fløj som en Sylfide lige</p>

  <div class="newpage" id="page-151">
    &nbsp;
  </div>

  <p>ind i Kakkelovnen til Tinsoldaten, blussede op i Lue og var borte; saa smeltede Tinsoldaten til en Klat, og da Pigen Dagen efter tog Asken ud, fandt hun ham som et lille Tinhjerte; af Danserinden derimod var der kun Pailletten, og den var brændt kulsort.</p>

  <div class="newpage" id="page-152">
    &nbsp;
  </div>

  <p class="illus"><img alt="picture36" src="../Images/picture36.jpg" /></p>

  <p>De vilde Svaner.</p>

  <p>Langt borte herfra, der hvor Svalerne flyve hen, naar vi have Vinter, boede en Konge, som havde elleve Sønner og een Datter, Elisa. De elleve Brødre, Prinser vare de, gik i Skole med Stjerne paa Brystet og Sabel ved Siden; de skrev paa Guldtavle med Diamantgriffel og læste lige saa godt udenad som indeni, man kunde straks høre, at de vare Prinser. Søsteren Elisa sad paa en lille Skammel af Spejlglas og havde en Billedbog, der var købt for det halve Kongerige.</p>

  <p>Oh, de Børn havde det saa godt, men saaledes skulde det ikke altid blive.</p>

  <p>Deres Fader, som var Konge over hele Landet, giftede sig med en ond Dronning, der slet ikke var de stakkels Børn god; allerede den første Dag kunde de godt mærke det; paa hele Slottet var der stor Stads, og saa legede Børnene: komme fremmede; men i Stedet for, at de ellers fik alle de Kager og stegte Æbler, der vare at overkomme, gav hun dem kun</p>

  <div class="newpage" id="page-153">
    &nbsp;
  </div>

  <p>Sand i en Tekop og sagde, at de kunde lade, som om del var noget.</p>

  <p>Ugen efter satte hun den lille Søster Elisa ud paa Landet hos nogle Bønderfolk, og længe varede det ikke, før hun fik Kongen indbildt saa meget om de stakkels Prinser, at han slet ikke brød sig mere om dem.</p>

  <p>»Flyv I ud i Verden og skøt jer selv!« sagde den onde Dronning, »flyv som store Fugle uden Stemme!« men hun kunde dog ikke gøre det saa slemt, som hun gerne vilde, de bleve elleve dejlige vilde Svaner. Med et underligt Skrig fløj de ud af Slotsvinduerne hen over Parken og Skoven.</p>

  <p>Det var endnu ganske tidlig Morgen, da de kom forbi, hvor Søsteren Elisa laa og sov i Bondens Stue; her svævede de over Taget, drejede med deres lange Halse og slog med Vingerne, men ingen hørte eller saa det; de maatte igen af Sted, højt op mod Skyerne, langt ud i den vide Verden, der fløj de ud i en stor, mørk Skov, der strakte sig lige ned til Stranden.</p>

  <p>Den stakkels lille Elisa stod i Bondens Stue og legede med et grønt Blad, andet Legetøj havde hun ikke; og hun stak et Hul i Bladet, kiggede derigennem op paa Solen, og da var det, ligesom om hun saa sine Brødres klare Øjne, og hver Gang de varme Solstraaler skinnede paa hendes Kind, tænkte hun paa alle deres Kys.</p>

  <p>Den ene Dag gik ligesom den anden. Blæste Vinden gennem de store Rosenhækker uden for Huset, da hviskede den til Roserne: »Hvo kan være smukkere end I?« men Roserne rystede med Hovedet og sagde: »Det er Elisa!« Og sad den gamle Kone om Søndagen i Døren og læste i sin Psalmebog, da vendte Vinden Bladene og sagde til Bogen: »Hvo kan være frommere end du?« &mdash; »Det er Elisa!« sagde Psalme-bogen, og det var den rene Sandhed, hvad Roserne og Psalme-bogen sagde.</p>

  <p>Da hun var femten Aar, skulde hun hjem; og da Dronningen saa, hvor smuk hun var, blev hun hende vred og hadefuld; gerne havde hun forvandlet hende til en vild</p>

  <div class="newpage" id="page-154">
    &nbsp;
  </div>

  <p>Svane, ligesom Brødrene, men det turde hun ikke straks, da jo Kongen vilde se sin Datter.</p>

  <p>I den tidlige Morgen gik Dronningen ind i Badet, det var bygget af Marmor og smykket med bløde Hynder og de dejligste Tæpper, og hun tog tre Skruptudser, kyssede paa dem og sagde til den ene: »Sæt dig paa Elisas Hoved, naar hun kommer i Badet, at hun kan blive dorsk som du! Sæt dig paa hendes Pande,« sagde hun til den anden, »at hun kan blive styg som du, saa at hendes Fader ikke kender hende! Hvil ved hendes Hjerte,« hviskede hun til den tredie, »lad hende faa et ondt Sind, at hun kan have Pine deraf!« Saa satte hun Skruptudserne ud i det klare Vand, der straks fik en grønlig Farve, kaldte paa Elisa, klædte hende af og lod hende stige ned i Vandet, og idet hun dukkede, satte den ene Skruptudse sig i hendes Haar, den anden paa hendes Pande og den tredie paa Brystet, men Elisa syntes slet ikke at mærke det; saa snart hun rejste sig op, flød der tre røde Valmuer paa Vandet; havde Dyrene ikke været giftige og kyssede af Heksen, da vare de blevne forvandlede til røde Roser, men Blomster bleve de dog ved at hvile paa hendes Hoved og ved hendes Hjerte; hun var for from og uskyldig til, at Trolddommen kunde have Magt over hende.</p>

  <p>Da den onde Dronning saa det, gned hun hende ind med Valnødsaft, saa hun blev ganske sortbrun, strøg det smukke Ansigt over med en stinkende Salve og lod det dejlige Haar filtre sig; det var umuligt at kende den smukke Elisa igen.</p>

  <p>Da derfor hendes Fader saa hende, blev han ganske forskrækket og sagde, at det var ikke hans Datter; ingen vilde heller kendes ved hende uden Lænkehunden og Svalerne, men de vare fattige Dyr og havde ikke noget at sige.</p>

  <p>Da græd den stakkels Elisa og tænkte paa sine elleve Brødre, der alle vare borte. Bedrøvet listede hun sig ud af Slottet, gik hele Dagen over Mark og Mose ind i den store Skov. Hun vidste slet ikke, hvor hun vilde hen, men hun følte sig saa bedrøvet og længtes efter sine Brødre, de vare</p>

  <div class="newpage" id="page-155">
    &nbsp;
  </div>

  <p>vist ogsaa, ligesom hun, jagede ud i Verden, dem vilde hun søge at finde.</p>

  <p>Kun kort Tid havde hun været i Skoven, før Natten faldt paa; hun var kommen rent bort fra Vej og Sti; da lagde hun sig ned paa det bløde Mos, læste sin Aftenbøn og hældede sit Hoved op til en Stub. Der var saa stille, Luften var saa mild, og rundt omkring i Græsset og paa Mosset skinnede, som en grøn Ild, over hundrede Sankt-Hans-Orme; da hun med Haanden sagte rørte ved en af Grenene, faldt de lysende Insekter som Stjerneskud ned til hende.</p>

  <p>Hele Natten drømte hun om sine Brødre; de legede igen som Børn, skrev med Diamantgriffel paa Guldtavle og saa i den dejlige Billedbog, der havde kostet det halve Rige; men paa Tavlen skrev de ikke, som før, kun Nuller og Streger, nej, de dristigste Bedrifter, de havde udført, alt, hvad de havde oplevet og set; og i Billedbogen var alt levende, Fuglene sang, og Menneskene gik ud af Bogen og talte til Elisa og hendes Brødre, men naar hun vendte Bladet, sprang de straks igen ind, for at der ikke skulde komme Vilderede i Billederne.</p>

  <p>Da hun vaagnede, var Solen allerede højt oppe; hun kunde rigtignok ikke se den, de høje Træer bredte deres Grene tæt og fast ud, men Straalerne spillede derude ligesom et viftende Guldflor; der var en Duft af det grønne, og Fuglene vare nær ved at sætte sig paa hendes Skuldre. Hun hørte Vandet plaske, der var mange store Kildevæld, som alle faldt ud i en Dam, hvor der var den dejligste Sandbund; rigtignok vokste her tætte Buske rundt om, men paa eet Sted havde Hjortene gravet en stor Aabning, og her gik Elisa hen til Vandet, der var saa klart, at havde Vinden ikke rørt Grene og Buske saaledes, at de bevægede sig, da inaatte hun have troet, at de vare malede af nede paa Bunden, saa tydeligt spejlede sig der hvert Blad, baade del, Solen skinnede igennem, og det, der ganske var i Skygge.</p>

  <p>Saa snart hun saa sit eget Ansigt, blev hun ganske forskrækket, saa brunt og fælt var det, men da hun gjorde sin lille Haand vaad og gned Øjne og Pande, skinnede den hvide</p>

  <div class="newpage" id="page-156">
    &nbsp;
  </div>

  <p>Hud frem igen; da lagde hun alle sine Klæder og gik ud i det friske Vand; et dejligere Kongebarn, end hun var, fandtes der ikke i denne Verden.</p>

  <p>Da hun igen var klædt og havde flettet sit lange Haar, gik hun til det sprudlende Væld, drak af sin hule Haand og vandrede længere ind i Skoven uden selv at vide hvorhen. Hun tænkte paa sine Brødre, tænkte paa den gode Gud, delvist ikke vilde forlade hende; han lod de vilde Skovæbler gro for at mætte den hungrige; han viste hende et saadant Træ, Grenene bugnede af Frugt, her holdt hun sit Middags-maaltid, satte Støtter under dets Grene og gik saa ind i den mørkeste Del af Skoven. Der var saa stille, at hun hørte sine egne Fodtrin, hørte hvert lille vissent Blad, der bøjede sig under hendes Fod; ikke en Fugl var der at se, ikke en Sol-straale kunde trænge igennem de store, tætte Trægrene; de høje Stammer stod saa nær ved hverandre, at naar hun saa ligefrem, var det, som om det ene Bjælkegitter, tæt véd det andet, omsluttede hende; oh, her var en Ensomhed, hun aldrig før havde kendt.</p>

  <p>Natten blev saa mørk; ikke en eneste lille Sankt-Hans-Orm skinnede fra Mosset, bedrøvet lagde hun sig ned for at sove; da syntes hun, at Trægrenene oven over hende gik til Side, og Vor Herre med milde Øjne saa ned paa hende, og smaa Engle tittede frem over hans Hoved og under hans Arme.</p>

  <p>Da hun vaagnede om Morgenen, vidste hun ikke, om hun havde drømt det, eller om det virkelig var saa.</p>

  <p>Hun gik nogle Skridt fremad, da mødte hun en gammel Kone med Bær i sin Kurv, den gamle gav hende nogle af disse. Elisa spurgte, om hun ikke havde set elleve Prinser ride igennem Skoven.</p>

  <p>»Nej,« sagde den gamle, »men jeg saa i Gaar elleve Svaner med Guldkroner paa Hovedet svømme ned ad Aaen her tæt ved!«</p>

  <p>Og hun førte Elisa et Stykke længere frem til en Skrænt; neden for denne bugtede sig en Aa; Træerne paa dens Bredder strakte deres lange, bladfulde Grene over imod hverandre,</p>

  <div class="newpage" id="page-157">
    &nbsp;
  </div>

  <p>og hvor de efter deres naturlige Vækst ikke kunde naa sammen, der havde de revet Rødderne løse fra Jorden og hældede ud over Vandet med Grenene flettede i hverandre.</p>

  <p>Elisa sagde Farvel til den gamle og gik langs med Aaen, til hvor denne flød ud i den store, aabne Strand.</p>

  <p>Hele det dejlige Hav laa for den unge Pige; men ikke en Sejler viste sig derude, ikke en Baad var der at se, hvor skulde hun dog komme længer bort. Hun betragtede de utallige Smaastene paa Bredden; Vandet havde slebet dem alle runde. Glas, Jern, Stene, alt hvad der laa skyllet op, havde taget Skikkelse af Vandet, der dog var langt blødere end hendes fine Haand. »Det bliver utrætteligt ved at rulle, og saa jævner sig det haarde, jeg vil være lige saa utrættelig! Tak for eders Lærdom, I klare rullende Bølger! engang, det siger mit Hjerte mig, ville I bære mig til mine kære Brødre!«</p>

  <p>Paa den opskyllede Tang laa elleve hvide Svanefjer; hun samlede dem i en Buket, der laa Vanddraaber paa dem, om det var Dug eller Taarer, kunde ingen se. Ensomt var der ved Stranden, men hun følte det ikke; thi Havet frembød en evig Afveksling, ja i nogle faa Timer flere, end de ferske Indsøer kunne vise i et helt Aar. Kom der en stor, sort Sky, saa var det, som Søen vilde sige: jeg kan ogsaa se mørk ud, og da blæste Vinden, og Bølgerne vendte det hvide ud; men skinnede Skyerne røde, og Vinden sov, saa var Havet som et Rosenblad; nu blev det grønt, nu hvidt, men i hvor stille det hvilede, var der dog ved Bredden en sagte Bevægelse; Vandet hævede sig svagt, som Brystet paa et sovende Barn.</p>

  <p>Da Solen var ved at gaa ned, saa Elisa elleve vilde Svaner med Guldkroner paa Hovedet flyve mod Land, de svævede den ene bag den anden; det saa ud som et langt, hvidt Baand; da steg Elisa op paa Skrænten og skjulte sig bag en Busk; Svanerne satte sig nær ved hende og slog med deres store, hvide Vinger.</p>

  <p>Idet Solen var under Vandet, faldt pludselig Svanehammen, og der stod elleve dejlige Prinser, Elisas Brødre. Hun udstødte et højt Skrig; thi uagtet de havde forandret sig meget, vidste hun, at det var dem, følte, at det maatte</p>

  <div class="newpage" id="page-158">
    &nbsp;
  </div>

  <p>være dem; og hun sprang i deres Arme, kaldte dem ved Navn, og de bleve saa lyksalige, da de saa og kendte deres lille Søster, der nu var saa stor og dejlig. De lo, og de græd, og snart havde de forstaaet hverandre, hvor ond deres Stedmoder havde været imod dem alle.</p>

  <p>»Vi Brødre,« sagde den ældste, »flyve som vilde Svaner, saa længe Solen staar paa Himlen; naar den er nede, faa vi vor menneskelige Skikkelse; derfor maa vi altid ved Solnedgang passe paa at have Hvile for Foden, for flyve vi da oppe mod Skyerne, maa vi, som Mennesker, styrte ned i Dybet. Her bo vi ikke; der ligger et lige saa skønt Land som dette hin Side Søen; men Vejen derhen er lang, det store Hav maa vi over, og der findes ingen 0 paa vor Vej, hvor vi kunne overnatte, kun en ensom lille Klippe rager op midt der ude; den er ej større, end at vi Side om Side kunne hvile paa den; gaar Søen stærkt, saa sprøjter Vandet højt over os; men dog takke vi vor Gud for den. Der overnatte vi i vor Skikkelse som Menneske, uden den kunde vi aldrig gæste vort kære Fædreland, thi to af Aarets længste Dage bruge vi til vor Flugt. Kun een Gang om Aaret er det forundt os at besøge vort Fædrenehjem, elleve Dage tør vi blive her, flyve hen over denne store Skov, hvorfra vi kunne øjne Slottet, hvor vi bleve fødte, og hvor vor Fader bor, se det høje Taarn af Kirken, hvor Moder er begravet. &mdash; Her synes vi, Træer og Buske ere i Slægt med os, her løbe de vilde Heste hen over Sletterne, som vi saa det i vor Barndom; her synger Kulbrænderen de gamle Sange, vi dansede efter som Børn, her er vort Fædreland, her drages vi hen, og her have vi fundet dig, du kære, lille Søster; to Dage endnu tør vi blive her, saa maa vi bort over Havet til et dejligt Land, men som ikke er vort Fædreland; hvorledes faa vi dig med? Vi have hverken Skib eller Baad!«</p>

  <p>»Hvorledes skal jeg kunne frelse eder?« sagde Søsteren.</p>

  <p>Og de talte sammen næsten den hele Nat, der blev kun blundet nogle Timer.</p>

  <p>Elisa vaagnede ved Lyden af Svanevingerne, der susede over hende. Brødrene vare igen forvandlede, og de fløj i store</p>

  <div class="newpage" id="page-159">
    &nbsp;
  </div>

  <p>DE VILDE SVANER.</p>

  <p>159</p>

  <p>Kredse og til sidst langt bort, men en af dem, den yngste, blev tilbage; og Svanen lagde sit Hoved i hendes Skød, og hun klappede dens hvide Vinger; hele Dagen vare de sammen.</p>

  <p class="illus"><img alt="picture37" src="../Images/picture37.jpg" /></p>

  <p>Mod Aften kom de andre tilbage, og da Solen var nede, stod de i deres naturlige Skikkelse.</p>

  <p>»I Morgen flyve vi herfra, tør ikke komme tilbage før om et helt Aar, men dig kunne vi ikke saaledes forlade! har</p>

  <div class="newpage" id="page-160">
    &nbsp;
  </div>

  <p>du Mod at følge med? Min Arm er stærk nok til at bære dig gennem Skoven, skulde vi da ikke alle have stærke Vinger nok til at flyve med dig over Havet.«</p>

  <p>»Ja, tag mig med!« sagde Elisa.</p>

  <p>Den hele Nat tilbragte de med at flette et Net af den smidige Pilebark og de sejge Siv, og det blev stort og stærkt; paa dette lagde Elisa sig, og da Solen saa kom frem og Brødrene forvandledes til vilde Svaner, greb de i Nettet med deres Næb og fløj højt mod Skyerne med den kære Søster, der sov endnu. Solstraalerne faldt lige paa hendes Ansigt, derfor fløj en af Svanerne over hendes Hoved, at dens brede Vinger kunde give Skygge. &mdash;</p>

  <p>De vare langt fra Land, da Elisa vaagnede; hun troede endnu at drømme, saa underligt forekom det hende at bæres over Havet, højt gennem Luften. Ved hendes Side laa en Gren med dejlige modne Bær og et Bundt velsmagende Rødder; dem havde den yngste af Brødrene samlet og lagt til hende, og hun tilsmilede ham taknemmelig, thi hun kendte, det var ham, som fløj lige over hendes Hoved og skyggede med Vingerne.</p>

  <p>De vare saa højt oppe, at det første Skib, de saa under sig, syntes en hvid Maage, der laa paa Vandet. En stor Sky stod bag ved dem, det var et helt Bjerg, og paa den saa Elisa Skyggen af sig selv og af de elleve Svaner, saa kæmpestore fløj de der; det var et Skilderi, prægtigere end hun havde set noget før; men alt som Solen steg højere, og Skyen blev længere bag ved dem, forsvandt det svævende Skyggebillede.</p>

  <p>Den hele Dag fløj de af Sted som en susende Pil gennem Luften, men dog var det langsommere end ellers, nu havde de Søsteren at bære. Der trak et ondt Vejr op, Aftenen nærmede sig; angest saa Elisa Solen synke, og endnu var ej den ensomme Klippe i Havet at øjne; det forekom hende, at Svanerne gjorde stærkere Slag med Vingerne. Ak! hun var Skyld i, at de ej kom hurtigt nok af Sted; naar Solen var nede, vilde de blive til Mennesker, styrte i Havet og drukne. Da bad hun i sit Hjertes Inderste en Bøn til Vor Herre, men</p>

  <div class="newpage" id="page-161">
    &nbsp;
  </div>

  <p>endnu øjnede hun ingen Klippe; den sorte Sky kom nærmere, de stærke Vindpust forkyndte en Storm, Skyerne stod i en eneste stor, truende Bølge, der fast som Bly skød fremad; Lyn blinkede paa Lyn.</p>

  <p>Nu var Solen lige ved Randen af Havet. Elisas Hjerte bævede; da skød Svanerne nedad saa hastigt, at hun troede at falde; men nu svævede de igen. Solen var halvt nede i Vandet; da først øjnede hun den lille Klippe under sig, den saa ud ikke større, end om det var en Sælhund, der stak Hovedet op af Vandet. Solen sank saa hurtigt; nu var den kun som en Stjerne; da rørte hendes Fod ved den faste Grund, Solen slukkedes lig den sidste Gnist i det brændende Papir; Arm i Arm saa hun Brødrene staa omkring sig; men mere Plads end netop til dem og hende var der heller ikke. Søen slog mod Klippen og gik som en Skylregn hen over dem; Himlen skinnede i en altid flammende Ild, og Slag paa Slag rullede Tordenen; men Søster og Brødre holdt hverandre i Hænderne og sang en Psalme, hvoraf de fik Trøst og Mod.</p>

  <p>I Dagningen var Luften ren og stille; saa snart Solen steg, fløj Svanerne med Elisa bort fra Øen. Havet gik endnu stærkt, det saa ud, da de vare højt i Vejret, som om det hvide Skum paa den sortgrønne Sø var Millioner Svaner, der flød paa Vandet.</p>

  <p>Da Solen kom højere, saa Elisa foran sig, halvt svømmende i Luften, et Bjergland med skinnende Ismasser paa Fjeldene, og midt derpaa strakte sig et vist milelangt Slot med den ene dristige Søjlegang oven paa den anden; neden for gyngede Palmeskove og Pragtblomster, store som Møllehjul. Hun spurgte, om det var Landet, hun skulde til, men Svanerne rystede med Hovedet, thi det, hun saa, var Fata Morgan as dejlige, altid omvekslende Skyslot; derind turde de intet Menneske bringe. Elisa stirrede derpaa; da styrtede Bjerge, Skove og Slot sammen, og der stod tyve stolte Kirker, alle hverandre lige, med høje Taarne og spidse Vinduer. Hun syntes at høre Orgelet klinge, men det var Havet, hun hørte. Nu var hun Kirkerne ganske nær, da bleve disse til</p>

  <p>H. C. Andersen: Eventyr og Historier. 11</p>

  <div class="newpage" id="page-162">
    &nbsp;
  </div>

  <p>en hel Flaade, der sejlede hen under hende; hun saa ned, og det var kun Havtaage, der jog hen over Vandet. Ja, en evig Afveksling havde hun for Øje, og nu saa hun det virkelige Land, hun skulde til; der rejste sig de dejlige blaa Bjerge, med Gederskove, Byer og Slotte. Længe før Solen gik ned, sad hun paa Fjeldet foran en stor Hule, der var begroet med fine, grønne Slyngplanter; det saa ud, som det var broderede Tæpper.</p>

  <p>»Nu skal vi se, hvad du drømmer her i Nat!« sagde den yngste Broder og viste hende hendes Sovekammer.</p>

  <p>»Gid jeg maatte drømme, hvorledes jeg skulde frelse eder!« sagde hun; og denne Tanke beskæftigede hende saa levende, hun bad saa inderlig til Gud om hans Hjælp, ja selv i Søvne vedblev hun sin Bøn; da forekom det hende, at hun fløj højt op i Luften, til Fata Morgan as Skyslot, og Feen kom hende i Møde, saa smuk og glimrende, og dog lignede hun ganske den gamle Kone, der gav hende Bær i Skoven og fortalte hende om Svanerne med Guldkronerne paa.</p>

  <p>»Dine Brødre kan frelses!« sagde hun, »men har du Mod og Udholdenhed? Vel er Havet blødere end dine fine Hænder og omformer dog de haarde Stene, men det føler ikke den Smerte, dine Fingre ville føle; det har intet Hjerte, lider ikke den Angest og Kval, du maa udholde. Ser du denne Brændenælde, jeg holder i min Haand? af dette Slags vokse mange rundt om Hulen, hvor du sover; kun de der, og de, som skyde frem paa Kirkegaardens Grave, ere brugelige, mærk dig det; dem maa du plukke, skønt de ville brænde din Hud i Vabler; bryd Nælderne med dine Fødder, da faar du Hør; med den skal du sno og binde elleve Panserskjorter, med lange Ærmer, kast disse over de elleve vilde Svaner, saa er Trolddommen løst. Men husk vel paa, at fra det Øjeblik, du begynder dette Arbejde, og lige til det er fuldendt, om der endog gaar Aar imellem, maa du ikke tale; det første Ord, du siger, gaar som en dræbende Dolk i dine Brødres Hjerte; ved din Tunge hænger deres Liv. Mærk dig alt dette!«</p>

  <p>Og hun rørte i det samme ved hendes Haand med Næl-</p>

  <div class="newpage" id="page-163">
    &nbsp;
  </div>

  <p>den; den var som en brændende Ild, Elisa vaagnede derved. Det var lys Dag, og tæt ved, hvor hun havde sovet, laa en Nælde som den, hun havde set i Drømme. Da faldt hun paa sine Knæ, takkede Vor Herre og gik ud af Hulen for at begynde paa sit Arbejde.</p>

  <p>Med de fine Hænder greb hun ned i de hæslige Nælder, de vare som Ild; store Vabler brændte de paa hendes Hænder og Arme, men gerne vilde hun lide det, kunde hun frelse de kære Brødre. Hun brød hver Nælde med sine nøgne Fødder og snoede den grønne Hør.</p>

  <p>Da Solen var nede, kom Brødrene, og de bleve forskrækkede ved at finde hende saa tavs; de troede, at det var en ny Trolddom af den onde Stedmoder; men da de saa hendes Hænder, begreb de, hvad hun gjorde for deres Skyld, og den yngste Broder græd, og hvor hans Taarer faldt, der følte hun ingen Smerter, der forsvandt de brændende Vabler.</p>

  <p>Natten tilbragte hun med sit Arbejde, thi hun havde ingen Ro, før hun havde frelst de kære Brødre; hele den følgende Dag, medens Svanerne vare borte, sad hun i sin Ensomhed, men aldrig var Tiden fløjet saa hurtig. En Panserskjorte var alt færdig, nu begyndte hun paa den næste.</p>

  <p>Da klang Jagthorn mellem Bjergene; hun blev ganske angest; Lyden kom nærmere; hun hørte Hunde gø; forskrækket søgte hun ind i Hulen, bandt Nælderne, hun havde samlet og heglet, i et Bundt og satte sig derpaa.</p>

  <p>I det samme kom en stor Hund springende frem fra Krattet, og straks efter een, og endnu een; de gøede højt, løb tilbage og kom frem igen. Det varede ikke mange Minutter, saa stod alle Jægerne uden for Hulen, og den smukkeste iblandt dem var Landets Konge, han traadte hen til Elisa, aldrig havde han set en skønnere Pige.</p>

  <p>»Hvor er du kommen her, du dejlige Barn!« sagde han, Elisa rystede med Hovedet, hun turde jo ikke tale, det gjaldt hendes Brødres Frelse og Liv; og hun skjulte sine Hænder under Forklædet, at Kongen ikke skulde se, hvad hun maatte lide.</p>

  <p>»Følg med mig!« sagde han, »her maa du ikke blive!</p>

  <p>11*</p>

  <div class="newpage" id="page-164">
    &nbsp;
  </div>

  <p>DE VILDE SVANER.</p>

  <p>er du god, som du er smuk, da vil jeg klæde dig i Silke og Fløjl, sætte Guldkronen paa dit Hoved, og du skal bo og bygge i mit rigeste Slot!« &mdash; og saa løftede han hende op paa sin Hest; hun græd og vred sine Hænder, men Kongen</p>

  <p>^//'//^</p>

  <p class="illus"><img alt="picture38" src="../Images/picture38.jpg" /></p>

  <p>sagde: »Jeg vil kun din Lykke! een Gang skal du takke mig derfor!« og saa foer han af Sted mellem Bjergene og holdt hende foran paa Hesten, og Jægerne jog bag efter.</p>

  <p>Da Solen gik ned, laa den prægtige Kongestad med Kirker og Kupler foran, og Kongen førte hende ind i Slottet, hvor</p>

  <div class="newpage" id="page-165">
    &nbsp;
  </div>

  <p>store Vandspring plaskede i de høje Marmorsale, hvor Vægge og Loft prangede med Malerier, men hun havde ikke Øjne derfor, hun græd og sørgede; villieløs lod hun Kvinderne iføre sig kongelige Klæder, flette Perler i sit Haar og trække fine Handsker over de forbrændte Fingre.</p>

  <p>Da hun stod der i al sin Pragt, var hun saa blendende smuk, at Hoffet bøjede sig endnu dybere for hende, og Kongen kaarede hende til sin Brud, skønt Erkebiskoppen rystede med Hovedet og hviskede, at den smukke Skovpige vist var en Heks, hun blendede deres Øjne og bedaarede Kongens Hjerte.</p>

  <p>Men Kongen hørte ikke derpaa, lod Musikken klinge, de kosteligste Retter frembære, de yndigste Piger danse om hende, og hun blev ført gennem duftende Haver ind i prægtige Sale; men ikke et Smil gik over hendes Læber eller frem i hendes Øjne, Sorgen stod der som evig Arv og Eje. Nu aabnede Kongen et lille Kammer tæt ved, hvor hun skulde sove; det var pyntet med kostelige grønne Tæpper og lignede ganske Hulen, hvori hun havde været; paa Gulvet laa det Bundt Hør, hun havde spundet af Nælderne, og under Loftet hang Panserskjorten, der var strikket færdig; alt dette havde en af Jægerne taget til sig som noget kuriøst.</p>

  <p>»Her kan du drømme dig tilbage i dit fordums Hjem!« sagde Kongen. »Her er det Arbejde, som der beskæftigede dig; nu, midt i al din Pragt, vil det more dig at tænke tilbage paa hin Tid.«</p>

  <p>Da Elisa saa dette, der laa hendes Hjerte saa nær, spillede et Smil om hendes Mund, og Blodet vendte tilbage i Kinderne; hun tænkte paa sine Brødres Frelse, kyssede Kongens Haand, og han trykkede hende til sit Hjerte og lod alle Kirkeklokker forkynde Bryllupsfest. Den dejlige, stumme Pige fra Skoven var Landets Dronning.</p>

  <p>Da hviskede Erkebiskoppen onde Ord i Kongens Øre, men de trængte ikke ned til hans Hjerte, Brylluppet skulde staa, Erkebiskoppen selv maatte sætte hende Kronen paa Hovedet, og han trykkede med ond Villie den snævre Ring fast ned</p>

  <div class="newpage" id="page-166">
    &nbsp;
  </div>

  <p>over Panden, saa det gjorde ondt; dog der laa en tungere Ring om hendes Hjerte, Sorgen over hendes Brødre; hun følte ikke den legemlige Pine. Hendes Mund var stum, et eneste Ord vilde jo skille hendes Brødre ved Livet, men i hendes Øjne laa der en dyb Kærlighed til den gode, smukke Konge, der gjorde alt for at glæde hende. Med hele sit Hjerte blev hun ham Dag for Dag mere god; oh, at hun turde blot betro sig til ham, sige ham sin Lidelse, men stum maatte hun være, stum maatte hun fuldføre sit Værk. Derfor listede hun sig om Natten fra hans Side, gik ind i det lille Lønkammer, der var smykket som Hulen, og hun strikkede den ene Panserskjorte færdig efter den anden; men da hun begyndte paa den syvende, havde hun ikke mere Hør.</p>

  <p>Paa Kirkegaarden vidste hun, de Nælder groede, som hun skulde bruge, men selv maatte hun plukke dem; hvorledes skulde hun komme derud.</p>

  <p>»Oh, hvad er Smerten i mine Fingre mod den Kval, mit Hjerte lider!« tænkte hun, »jeg maa vove det! Vor Herre vil ikke slaa Haanden af mig!« Med en Hjerteangest, som var det en ond Gerning, hun havde for, listede hun sig i den maaneklare Nat ned i Haven, gik gennem de lange Alleer, ud paa de ensomme Gader hen til Kirkegaarden. Der saa hun, paa en af de bredeste Ligstene sad en Kreds Lamier, hæslige Hekse, de tog deres Pjalter af, som om de vilde bade sig, og saa gravede de med de lange, magre Fingre ned i de friske Grave, tog Ligene frem og aad deres Kød. Elisa maatte dem tæt forbi, og de fæstede deres onde Øjne paa hende, men hun læste sin Bøn, samlede de brændende Nælder og bar dem hjem til Slottet.</p>

  <p>Kun et eneste Menneske havde set hende, Erkebiskoppen, han var oppe, naar de andre sov; nu havde han dog faaet Ret i hvad han mente: at det ikke var, som det skulde være med Dronningen; hun var en Heks, derfor havde hun be-daaret Kongen og det hele Folk.</p>

  <p>I Skriftestolen sagde han til Kongen, hvad han havde set, og hvad han frygtede, og da de haarde Ord kom fra hans Tunge, rystede de udskaarne Helgenbilleder med Hovedet,</p>

  <div class="newpage" id="page-167">
    &nbsp;
  </div>

  <p>som om de vilde sige: det er ikke saa, Elisa er uskyldig; men Erkebiskoppen lagde det anderledes ud, mente, at de vidnede imod hende, at de rvstede med Hovedet over hendes Synd. Da rullede to tunge Taarer ned over Kongens Kinder, han gik hjem med Tvivl i sit Hjerte; og han lod, som om han sov om Natten, men der kom ingen rolig Søvn i hans Øjne, han mærkede, hvorledes Elisa stod op, og hver Nat gentog hun dette, og hver Gang fulgte han sagte efter og saa, at hun forsvandt i sit Lønkammer.</p>

  <p>Dag for Dag blev hans Mine mere mørk, Elisa saa det, men begreb ikke hvorfor, men det ængstede hende, og hvad led hun ikke i sit Hjerte for Brødrene; paa det kongelige Fløjl og Purpur randt hendes salte Taarer, de laa der som glimrende Diamanter, og alle, som saa den rige Pragt, ønskede at være Dronning. Snart var hun imidlertid til Ende med sit Arbejde, kun een Panserskjorte manglede endnu; men Hør havde hun heller ikke mer og ikke en eneste Nælde. Een Gang, kun denne sidste, maatte hun derfor paa Kirkegaarden og plukke nogle Haandfulde. Hun tænkte med Angest paa den ensomme Vandring og paa de skrækkelige Lamier; men hendes Villie var fast som hendes Tillid til Vor Herre.</p>

  <p>Elisa gik, men Kongen og Erkebiskoppen fulgte efter, de saa hende forsvinde ved Gitterporten ind til Kirkegaarden, og da de nærmede sig den, sad paa Gravstenen Lamierne, som Elisa havde set dem, og Kongen vendte sig bort; thi mellem disse tænkte han sig hende, hvis Hoved endnu i denne Aften havde hvilet ved hans Bryst.</p>

  <p>»Folket maa dømme hende!« sagde han, og Folket dømte: »Hun skal brændes i de røde Luer!«</p>

  <p>Fra de prægtige Kongesale blev hun ført hen i et mørkt, fugtigt Hul, hvor Vinden peb ind ad det gitrede Vindue; i Stedet for Fløjl og Silke gav de hende det Bundt Nælder, hun havde samlet, det kunde hun lægge sit Hoved paa; de haarde, brændende Panserskjorter, hun havde strikket, skulde være Dyne og Tæppe, men intet kærere kunde de skænke hende, hun tog igen fat paa sit Arbejde og bad til sin Gud.</p>

  <div class="newpage" id="page-168">
    &nbsp;
  </div>

  <p>Udenfor sang Gadedrengene Spotteviser om hende; ingen Sjæl trøstede hende med et kærligt Ord.</p>

  <p>Da susede mod Aften, tæt ved Gitteret, en Svanevinge, det var den yngste af Brødrene, han havde fundet Søsteren; og hun hulkede højt af Glæde, skønt hun vidste, at Natten, som kom, muligt var den sidste, hun havde at leve i; men nu var jo Arbejdet ogsaa næsten fuldført, og hendes Brødre vare her.</p>

  <p>Erkebiskoppen kom for at være den sidste Time hos hende, det havde han lovet Kongen, men hun rystede paa Hovedet, bad med Blik og Miner, at han vilde gaa; i denne Nat maatte hun jo ende sit Arbejde, ellers var alt til Unytte, alt &mdash; Smerte, Taarer og de søvnløse Nætter; Erkebiskoppen gik bort med onde Ord imod hende, men den stakkels Elisa vidste, hun var uskyldig, og vedblev sit Arbejde.</p>

  <p>De smaa Mus løb paa Gulvet, de slæbte Nælderne hen for hendes Fødder for dog at hjælpe lidt, og Droslen satte sig ved Vinduets Gitter og sang den hele Nat, saa lystigt den kunde, at hun ikke skulde tabe Modet.</p>

  <p>Det var endnu ikke mere end Dagning, først om en Time vilde Solen komme op, da stod de elleve Brødre ved Slottets Port, forlangte at føres for Kongen, men det kunde ikke ske, blev der svaret, det var jo Nat endnu, Kongen sov og turde ikke vækkes. De bad, de truede, Vagten kom, ja selv Kongen traadte ud og spurgte, hvad det betydede; da kom Solen i det samme op, og der var ingen Brødre at se, men hen over Slottet fløj elleve vilde Svaner.</p>

  <p>Ud af Byens Port strømmede det hele Folk, de vilde se Heksen blive brændt. En ussel Hest trak Karren, hvori hun sad; man havde givet hende en Kittel paa af groft Sækketøj; hendes dejlige lange Haar hang løst om det smukke Hoved, hendes Kinder vare dødblege, hendes Læber bevægede sig sagte, mens Fingrene snoede den grønne Hør; selv paa Vejen til sin Død slap hun ikke det begyndte Arbejde, de ti Panserskjorter laa ved hendes Fødder, den ellevte strikkede hun paa; Pøbelen forhaanede hende.</p>

  <p>»Se til Heksen, hvor hun mumler! ikke en Psalmebog</p>

  <div class="newpage" id="page-169">
    &nbsp;
  </div>

  <p>DE VILDE SVANER.</p>

  <p>169</p>

  <p>har hvin i Haanden, nej, sit lede Kogleri sidder hun med, riv det fra hende i tusinde Stykker!«</p>

  <p>Og de trængte alle ind paa hende og vilde sønderrive det; da kom elleve hvide Svaner flyvende, de satte sig rundt om hende paa Karren og slog med deres store Vinger. Da veg Hoben forfærdet til Side.</p>

  <p>»Det er et Tegn fra Himlen! hun er vist uskyldig!« hviskede mange, men de vovede ikke højt at sige det.</p>

  <p>Nu greb Bødlen hende ved Haanden, da kastede hun i Hast de elleve Skjorter over Svanerne, og der stod elleve</p>

  <p>LéuåÅ^</p>

  <p class="illus"><img alt="picture39" src="../Images/picture39.jpg" /></p>

  <p>dejlige Prinser, men den yngste havde en Svanevinge i Stedet for sin ene Arm, thi der manglede et Ærme i hans Panserskjorte, det havde hun ikke faaet færdigt.</p>

  <p>»Nu tør jeg tale!« sagde hun, »jeg er uskyldig!« Og Folket, som saa, hvad der var sket, bøjede sig for hende som for en Helgeninde, men hun sank livløs i Brødrenes Arme, saaledes havde Spænding, Angest og Smerte virket paa hende.</p>

  <p>»Ja, uskyldig er hun!« sagde den ældste Broder, og nu fortalte han alt, hvad der var sket, og medens han talte, udbredte sig en Duft som af Millioner Roser, thi hvert Brænde-</p>

  <div class="newpage" id="page-170">
    &nbsp;
  </div>

  <p>stykke i Baalet havde slaaet Rødder og skudt Grene; der stod en duftende Hæk, saa høj og stor med røde Roser; øverst sad een Blomst, hvid og skinnende, den lyste som en Stjerne; den brød Kongen, satte den paa Elisas Bryst, da vaagnede hun med Fred og Lyksalighed i sit Hjerte.</p>

  <p>Og alle Kirkeklokker ringede af sig selv, og Fuglene kom i store Flokke; det blev et Bryllupstog tilbage til Slottet, som endnu ingen Konge havde set det.</p>

  <div class="newpage" id="page-171">
    &nbsp;
  </div>

  <p class="illus"><img alt="picture40" src="../Images/picture40.jpg" /></p>

  <p>Paradisets Have.</p>

  <p>Der var en Kongesøn, ingen havde saa mange og saa smukke Bøger som han; alt, hvad der var sket i denne Verden, kunde han læse sig til og se afbildet i prægtige Billeder. Hvert Folk og hvert Land kunde han faa Besked om, men hvor Paradisets Have var at finde, derom stod der ikke et Ord; og den, just den var det, han tænkte mest paa.</p>

  <p>Hans Bedstemoder havde fortalt ham, da han endnu var ganske lille, men skulde begynde sin Skolegang, at hver Blomst i Paradisets Have var den sødeste Kage, Støvtraadene den fineste Vin; paa een stod Historie, paa en anden Geografi eller Tabeller, man behøvede kun at spise Kage, saa kunde man sin Lektie; jo mere man spiste, desto mere fik man ind af Historie, Geografi og Tabeller.</p>

  <p>Det troede han den Gang; men alt som han blev en større Dreng, lærte mer og blev langt klogere, begreb han nok, at der maatte være en langt anderledes Dejlighed i Paradisets Have.</p>

  <p>»Oh, hvorfor brød dog Eva af Kundskabens Træ! hvor-</p>

  <div class="newpage" id="page-172">
    &nbsp;
  </div>

  <p>for spiste Adam af den forbudne Frugt! det skulde have været mig, da var det ikke sket! aldrig skulde Synden være kommen ind i Verden!«</p>

  <p>Det sagde han den Gang, og det sagde han endnu, da han var sytten Aar; Paradisets Have fyldte hele hans Tanke.</p>

  <p>En Dag gik han i Skoven; han gik alene, for det var hans største Fornøjelse.</p>

  <p>Aftenen faldt paa, Skyerne trak sammen, det blev et Regnvejr, som om hele Himlen var en eneste Sluse, hvorfra Vandet styrtede; det var saa mørkt, som det ellers er om Natten i den dybeste Brønd. Snart gled han i det vaade Græs, snart faldt han over de nøgne Stene, der ragede frem fra Klippegrunden. Alt drev af Vand, der blev ikke en tør Traad paa den stakkels Prins. Han maatte kravle op over store Stenblokke, hvor Vandet sivede ud af det høje Mos. Han var ved at segne om; da hørte han en forunderlig Susen, og foran sig saa han en stor, oplyst Hule. Midt inde brændte en Ild, saa man kunde stege en Hjort derved, og det blev der ogsaa; den prægtigste Hjort med sine høje Takker var stukken paa Spid og drejedes langsomt rundt mellem to omhuggede Grantræer. En gammelagtig Kone, høj og stærk, som var hun et udklædt Mandfolk, sad ved Ilden og kastede det ene S Lykke til efter det andet.</p>

  <p>»Kom du kun nærmere!« sagde hun, »sæt dig ved Ilden, at du kan faa dine Klæder tørrede!«</p>

  <p>»Her er en slem Træk!« sagde Prinsen og satte sig paa Gulvet.</p>

  <p>»Det bliver værre endnu, naar mine Sønner komme hjem!« svarede Konen. »Du er her i Vindenes Hule, mine Sønner ere Verdens fire Vinde. Kan du forstaa det?«</p>

  <p>»Hvor er dine Sønner?« spurgte Prinsen.</p>

  <p>»Ja, det er ikke godt at svare, naar man spørger dumt,« sagde Konen. »Mine Sønner ere paa egen Haand, de spille Langbold med Skyerne deroppe i Storstuen;« og saa pegede hun op i Vejret.</p>

  <p>»Naa saa!« sagde Prinsen. »I taler ellers noget haardt</p>

  <div class="newpage" id="page-173">
    &nbsp;
  </div>

  <p>og er ikke saa mild som de Fruentimmer, jeg ellers ser omkring mig!«</p>

  <p>»Ja, de have nok ikke andet at gøre! Jeg maa være haard, skal jeg holde mine Drenge i Ave! men det kan jeg, skønt de have stive Nakker! Ser du de fire Sække, der hænge paa Væggen; dem ere de lige saa bange for, som du har været det for Riset bag Spejlet. Jeg kan bukke Drengene sammen, skal jeg sige dig, og saa komme de i Posen; der gøre vi ingen Omstændigheder! der sidde de og komme ikke ud at føjte, før jeg finder for godt. Men der har vi den ene!«</p>

  <p>Det var Nordenvinden, som traadte ind med en isnende Kulde, store Hagl hoppede hen ad Gulvet, og Snefnuggene fygede rundt om. Han var klædt i Bjørneskinds Bukser og Trøje; en Hætte af Sælhundeskind gik ned over Ørene; lange Istapper hang ham ved Skægget, og det ene Hagl efter det andet gled ham ned fra Trøjekraven.</p>

  <p>»Gaa ikke straks til Ilden!« sagde Prinsen. »De kan saa let faa Frost i Ansigtet og Hænderne!«</p>

  <p>»Frost!« sagde Nordenvinden og lo ganske højt. »Frost! det er just min største Fornøjelse! Hvad er ellers du for et Skrinkelben! Hvor kommer du i Vindenes Hule?«</p>

  <p>»Han er min Gæst!« sagde den gamle, »og er du ikke fornøjet med den Forklaring, saa kan du komme i Posen! &mdash; Nu kender du min Dømmekraft!«</p>

  <p>Se, det hjalp, og Nordenvinden fortalte, hvorfra han kom, og hvor han nu havde været næsten en hel Maaned.</p>

  <p>»Fra Polarhavet kommer jeg,« sagde han, »jeg har været paa »Beeren-Eiland« med de russiske Hvalrosfangere. Jeg sad og sov paa Roret, da de sejlede ud fra Nordkap; naar jeg imellem vaagnede lidt, fløj Stormfuglen mig om Benene; det er en løjerlig Fugl, den gør et rask Slag med Vingerne, og saa holder den dem ubevægelig udstrakt og har da Fart nok.«</p>

  <p>»Gør det bare ikke saa vidtløftigt,« sagde Vindenes Moder. »Og saa kom du da til »Beeren-Eiland«!«</p>

  <p>t&gt;</p>

  <p>»Det er dejligt! det er et Gulv til at danse paa, fladt som en Tallerken! halvtøet Sne med Mos, skarpe Stene og</p>

  <div class="newpage" id="page-174">
    &nbsp;
  </div>

  <p>Benrade af Hvalrosser og Isbjørne laa der, de saa ud som Kæmpers Arme og Ben med muggen Grønhed. Man skulde tro, at Solen aldrig havde lyst paa dem. Jeg pustede lidt til Taagen, for at man kunde se Skuret: det var et Hus, rejst af Vrag og betrukket med Hvalroshud; Kødsiden vendte ud, den var fuld af rødt og grønt; paa Taget sad en levende Isbjørn og brummede. Jeg gik til Stranden, saa paa Fuglerederne, saa paa de nøgne Unger, der skreg og gabede; da blæste jeg ned i de tusinde Struber, og de lærte at lukke Munden. Nederst væltede sig Hvalrosserne som levende Indvolde eller Kæmpemaddiker med Svinehoveder og alenlange Tænder!« &mdash;</p>

  <p>»Du fortæller godt, min Dreng!« sagde Moderen. »Jeg faar Vandet i Munden ved at høre paa dig!«</p>

  <p>»Saa gik det paa Fangst! Harpunen blev sat i Hvalrossens Bryst, saa den dampende Blodstraale stod som et Springvand over Isen. Da tænkte jeg ogsaa paa mit Spil, jeg blæste op, lod mine Sejlere, de klippehøje Isfjelde, klemme Baadene inde; huj, hvor man peb, og hvor man skreg, men jeg peb højere! døde Hvalkroppe, Kister og Tovværk maatte de pakke ud paa Isen! jeg rystede Snefnuggene om dem og lod dem i de indeklemte Fartøjer drive Syd paa med Fangsten for der at smage Saltvand. De komme aldrig mer til Beeren-Eiland!«</p>

  <p>»Saa har du gjort ondt!« sagde Vindenes Moder.</p>

  <p>»Hvad godt jeg har gjort, kunne de andre fortælle!« sagde han, »men der har vi min Broder fra Vesten, ham kan jeg bedst lide af dem alle sammen, han smager af Søen og har en velsignet Kulde med sig!«</p>

  <p>»Er det den lille Zefyr?« spurgte Prinsen.</p>

  <p>»Ja vist er det Zefyr!« sagde den gamle, »men han er ikke saa lille endda. I gamle Dage var han en smuk Dreng, men nu er det forbi!«</p>

  <p>Han saa ud som en Vildmand, men han havde en Faldhat paa for ikke at komme til Skade. I Haanden holdt han en Mahognikølle, hugget i de amerikanske Mahogniskove. Mindre kunde det ikke være!</p>

  <div class="newpage" id="page-175">
    &nbsp;
  </div>

  <p>»Hvor kommer du fra?« spurgte hans Moder.</p>

  <p>»Fra Skovørkenerne!« sagde han, »hvor de tornede Lianer gøre et Gærde mellem hvert Træ, hvor Vandslangen ligger i det vaade Græs, og Menneskene synes unødvendige!«</p>

  <p>»Hvad bestilte du der?«</p>

  <p>»Jeg saa paa den dybe Flod, saa, hvor den styrtede fra Klippen, blev Støv og fløj mod Skyerne for at bære Regnbuen. Jeg saa den vilde Bøffel svømme i Floden, men Strømmen rev ham med sig; han drev med Vildændernes Flok, der fløj i Vejret, hvor Vandet styrtede; Bøffelen maatte ned, det syntes jeg om og blæste en Storm, saa de urgamle Træer sejlede og bleve til Spaaner.«</p>

  <p>»Og andet har du ikke bestilt?« spurgte den gamle.</p>

  <p>»Jeg har slaaet Kolbøtter i Savannerne, jeg har klappet de vilde Heste og rystet Kokosnødder! jo, jo, jeg har Historier at fortælle! men man skal ikke sige alt, hvad man veed. Det kender du nok, du gamle!« og saa kyssede han sin Moder, saa hun nær var gaaet bag over; han var rigtignok en vild Dreng.</p>

  <p>Nu kom Søndenvinden med Turban og flyvende Beduin-kappe.</p>

  <p>»Her er dygtig koldt herinde!« sagde han og kastede Brænde til Ilden, »man kan mærke, at Nordenvinden er kommen først!«</p>

  <p>»Her er saa hedt, saa man kan stege en Isbjørn!« sagde Nordenvinden.</p>

  <p>»Du er selv en Isbjørn!« sagde Søndenvinden.</p>

  <p>»Vil I puttes i Posen?« spurgte den gamle. &mdash; »Sæt dig ned paa Stenen der og fortæl, hvor du har været.«</p>

  <p>»I Afrika, min Moder!« svarede han. »Jeg var med Hottentotterne paa Løvejagt i Kaffernes Land! hvilket Græs der gror paa Sletten, grønt som en Oliven! der dansede Gnuen r og Strudsen løb Væddeløb med mig, men jeg er dog raskere til Bens. Jeg kom til Ørkenen, til det gule Sand, der ser ud som paa Havets Bund. Jeg traf en Karavane! de slagtede deres sidste Kamel for at faa Vand at drikke, men det var kun lidt, de fik. Solen brændte foroven, og Sandet stegte</p>

  <p>&nbsp;</p>
</body>
</html>
